ང༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG4253
In:a
ImageGroup:
ISBN:
11KG4975
9624507635
Title:
གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ་
|gzhan stong dbu ma chen po'i bgro gleng gi rtsom gzhi'i dris lau rab gsal
snang ba
དངོས་གྲུབ་དཔལ་
Author:
Descriptor:
Original Publication:
Place:
dngos grub dpal
printed from computerized input
kun mkhyen dgongs rgyan:3
(icags ri thang zhang)
a skyong dgon nges don rtag brtan bshad sgrub 'phel rgyas gling gibshad grwa rmad
byung thos bsani gling
2006
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Scanned at Tibetan Buddhist Resource Center, 150 West 17th St. New York City. NY
10011, US. Comments: 2010



»༧རཱ ཀ ཀ ས༔ ༧
ཨི
ཀུན་མཁྱེན་དགོངས་རྒྱན།
༌པབྱབས་པ་ཙམ*er
༄༅། །ཇོ་ནང་ཤམྦྷ་ལའི་ངེས་གསང་གཞན་སྟོང་
དབུ་མ་ཆེན་པོའི་བགྲོ་གླེང་གི་རྩོམ་གཞིའི་
དྲིས་ལན་རབ་གསལ་སྣང་བ་
ཞེས་བྱ་བ་བཞུ གས་སོ། །
*
•!
-
པ
།
རྩོམ་པ་པོ་འབྲས་རབ་འབྱམས་པ་དངོས་གྲུབ་དཔལ།
དེ བ་ཕྱིར་གསུམ་པ།



12
.:
....



了。”
“
”,
...
:::
::



第二中二--
年
,
一心
,
是
一家”
第
“”
;
美



དཀར་ཆག
དཔེ་བསྐྲུན་གསལ་བཤད།…
....……..………...(1)
མཆོད་བརྗོད།…
………………..……..(3)
དྲི་བ་དང་པོ་འཇིག་རྟེན་པའི་ཡང་དག་ཀུན་རྫོབ་དང༌། རྣལ་འབྱོར་བའི་
ཡང་དག་ཀུན་རྫོབ་གཉིས་ཀྱི་མཚན་ཉིད་དང་མཚན་གཞི་སོབ།ས་ལ་ཁྱད་
པར་ཇི་ལྟར་ཡོད་ཅེས་པའི་དྲིས་ལན།……..…..…...…….........(4)
དྲི་བ་གཉིས་པ་མཚན་ཉིད་གསུམ་གྱི་ངོ་བོ་དང་དབྱེ་བ་ཇི་ལྟར་ཡིན་ཞེས་
པའི་དྲིས་ལན།.…..……………
...…...…....(5)
དྲི་བ་གསུམ་པ་བྱམས་ཆོས་སྡེ་ལྔ་དབུ་མའི་གཞུང་ཡིན་པའི་ཤེས་བྱེད་
གང་ཡིན་ཞེས་པའི་དྲིས་ལན།… ..
དྲི་བ་བཞི་བ་མདོ་སྡེ་རྒྱན་ལས་རིགས་ཆད་བསྟན་པས་སེམས་ཙམ་པའི་
གཞུང་དུ་མི་འགྱུར་བའི་རྒྱུ་མཚན་གང་ཡིན་ཞེས་པའི་དྲིས་ལན།…...(11)
དྲི་བ་ལྔ་བ་བཀའ་འཁོར་ལོ་ཐ་མ་ངེས་དོན་ཡིན་པར་སྒྲུབ་པའི་ལུང་དང༌
རིགས་པ་གང་དག་ལ་བརྟེན་པ་ཡིན་ཞེས་པའི་དྲིས་ལན།….….………...(12)
དྲི་བ་དྲུག་པ་གཅིག་དུ་བྲལ་གྱི་རིགས་པས་ཆོས་དབྱིངས་བདེན་མེད་དུ་
སྒྲུབ་པ་ལ་ལན་ཇི་ལྟར་འདེབས་ཞེས་པའི་དྲིས་ལན།.....……........(16)
དྲི་བ་བདུན་པ་རྣམ་པར་བཞག་པའི་བདེན་བཞིའི་མཚན་ཉིད་དང་དབྱེ་
བ་གང་ཞེས་པའི་དྲིས་ལན།....
….....(17)
...
...(7}



•..….......(19)
(31)
........(32)
དྲི་བ་བརྒྱད་པ་ཀུན་རྫོབ་གཟུགས་སྐུ་གཉིས་སངས་རྒྱས་དངོས་ཡིན་
ནམ་མིན་ཞེས་པའི་དྲིས་ལན།
དྲི་བ་དགུ་བ་འཕགས་རྒྱུད་ཀྱི་ཉོན་ཡིད་དང་ཀུན་གཞིའི་མཚན་ཉིད་ལྡོག་
ཚེ་ཉོན་ཡིད་དང་ཀུན་གཞི་ཡིན་ནམ་མིན་ཞེས་པའི་དྲིས་ལན།…....……..(27)
དྲི་བ་བཅུ་བ་ཀུན་རྫོབ་དང་རྟེན་འབྲེལ་དོན་གཅིག་ཏུ་འདོད་དམ་མི་
འདོད་ཅེས་པའི་དྲིས་ལན། ……………………….………………..…....
དྲི་བ་བཅུ་གཅིག་པ་ཚོགས་སྦྱོར་གཉིས་ལམ་བདེན་ཡིན་ནམ་མིན་ཞེས་
པའི་དྲིས་ལན།….……
དྲི་བ་བཅུ་གཉིས་པ་ཀུན་གཞིའི་བག་ཆགས་ཀྱི་དབང་གིས་གཟུགས་སྒྲ་
སོགས་ཀྱི་སྣང་བ་སྣ་ཚོགས་སུ་ཤར་བ་དེ་སེམས་ཡིན་ནམ་མིན་ཞེས་
པའི་དྲིས་ལན།………...
....…....(33)
དྲི་བ་བཅུ་གསུམ་པ་ཟབ་དོན་ཉེར་ གཅིག་ཏུ་ས་སྐྱའི་ཤཱཀྱ་མཆོག་ལྡན་གྱི་
ལུགས་ལ་སྟོང་ཉིད་བདེན་པར་གྲུབ་ཟེར་བ་དང༌། རིགས་པས་དཔྱད་
བཟོད་མ་གྲུབ་ཟེར་བ་གཉིས་འགལ་ལམ་མི་འགལ་ཞེས་པའི་
དྲིས་ལན།..……………….……. .…......…...(36)
དྲི་བ་བཅུ་བཞི་བ་སྦྱོར་ལམ་མཉམ་བཞག་ཡེ་ཤེས་ཀྱིས་ཆོས་ཉིད་མངོན་
སུམ་དུ་རྟོགས་པ་ཡོད་དམ་མེད། མེད་ན་ཉ་ཊཱིཀ་ལས་རྣལ་འབྱོར་མངོན་
སུམ་དུ་ཁས་བླང་དགོས་ཞེས་གསུངས་པའི་དོན་ཇི་ལྟར་ཡིན་ཞེས་པའི་
དྲིས་ལན།. .
，，，...(37)



དྲི་བ་བཅོ་ལྔ་བ་ཀུན་གཞི་རྣམ་ཤེས་འཁོར་འདས་གཉིས་ཀྱི་གཞི་ཡིན་
ནམ་མིན་ཞེས་པའི་དྲིས་ལན།…...…… .....….......(43)
དྲི་བ་བཅུ་དྲུག་པ་ཉན་རང་དགྲ་བཅོམ་པའི་སྡུག་བདེན་སྤངས་བ་ཡོད་
དམ་མེད། ཡོད་ན་ཀུན་གཞི་སྡུག་བདེན་ཨེ་ཡིན་ཞེས་པའི་དྲིས་ལན། (47)
དྲི་བ་བཅུ་བདུན་པ་ཆོས་ཐམས་ཅད་གཞན་སྟོང་ཡིན་ནམ་མིན་ཞེས་
པའི་དྲིས་ལན།……………
..…....…......(49)
དྲི་བ་བཅོ་བརྒྱད་པ་རང་ལུགས་ལ་བག་ཆགས་ཤེས་པ་ཡིན་ནམ་མིན་
ཞེས་པའི་དྲིས་ལན།...
...………………...(53)
དྲི་བ་བཅུ་དགུ་བ་ཀུན་བརྟགས་ཐམས་ཅད་ཀུན་རྫོབ་ཙམ་ལས་ཀུན་
རྫོབ་བདེན་པའི་ངོ་བོར་མེད་ཅེས་པའི་དོན་ཇི་ལྟར་ཡིན་ཞེས་པའི་
དྲིས་ལན།… .
……………………...... (58)
དྲི་བ་ཉི་ཤུ་པ་རང་ལུགས་ལ་རྟེན་འབྲེལ་ཡན་ལག་བཅུ་གཉིས་ལས་
རྣམ་ཤེས་ཀྱི་རྟེན་འབྲེལ་ས་མཚུངས་དགོས་སམ་མི་དགོས་ཞེས་
པའི་དྲིས་ལན།…
དྲི་བ་ཉེར་གཅིག་པ་བདེན་གཉིས་ཀྱི་མཚན་ཉིད་དང་དབྱེ་བ་ཇི་ལྟར་
ཡིན་ཞེས་པའི་དྲིས་ལན།…………….
དྲི་བ་ཉེར་གཉིས་པ་བདེན་གཉིས་གཅིག་ཐ་དད་ཇི་ལྟར་ཡིན་ཞེས་པའི་
དྲིས་ལན།
....(62)
.....(65)
.. (66)



དྲི་བ་ཉེར་གསུམ་པ་རང་ལུགས་ལ་དོན་དམ་བདེན་པ་རྟེན་འབྲེལ་མ་ཡིན་
པའི་ཤེས་བྱེད་ལུང་རིགས་གང་དག་ལ་རྟེན་པ་ཡིན་ཞེས་པའི་དྲིས་ལན།(69)
དྲི་བ་ཉེར་བཞི་པ་གཞི་ལམ་འབྲས་གསུམ་གྱི་དབུ་མ་ཇི་ལྟར་འཇོག་ཅེས་
པའི་དྲིས་ལན།..…………...........…...…....………… ...(73)
དྲི་བ་ཉེར་ལྔ་བ་གཞི་ལམ་འབྲས་གསུམ་གྱི་དབུ་མ་ལ་མཚན་བཏགས་
ཇི་ལྟར་འབྱེད་ཅེས་པའི་དྲིས་ལན།… .………....(74)
དྲི་བ་ཉེར་དྲུག་པ་ལམ་བདེན་འདུས་བྱས་དང་འདུས་མ་བྱས་གང་འཐད་
ཅེས་པའི་དྲིས་ལན།..…….................…..........(74)
དྲི་བ་ཉེར་བདུན་པ་དོན་དམ་བདེན་པ་དགག་བྱ་མ་ཡིན་པའི་སྒྲུབ་བྱེད་
ཁོད་ཅེས་པའི་དྲིས་ལན།……………. ………….….....(76)
དྲི་བ་ཉེར་བརྒྱད་པ་གཞན་སྟོང་རང་སྟོང་གཉིས་ཀྱི་ཁྱད་པར་དང་། དེ་གཉིས་
འགལ་དང་མི་འགལ་རྒྱུ་མཚན་དང་བཅས་ཁོད་ཅེས་པའི་དྲིས་ལན།....(78)
དྲི་བ་ཉེར་དགུ་པ་གཞི་ན་སངས་རྒྱས་ཡོད་པའི་རིགས་པ་ཇི་ལྟར་ཁོད་
ཅེས་པའི་དྲིས་ལན།. .… ……… … …….……...(80)
དྲི་བ་སུམ་ཅུ་པ་ཀུན་རྫོབ་ཤུགས་ལ་མཁྱེན་ཞེས་པའི་དོན་གང་ཞེས་
པའི་དྲིས་ལན།…
………… ...(81)
དྲི་བ་སོ་གཅིག་པ་རང་ལུགས་ལ་ཉན་རང་གི་ཆོས་ཀྱི་བདག་མེད་རྟོགས་
སམ་ཞེས་པའི་དྲིས་ལན།…….……. ...….……..... (83)
དྲི་བ་སོ་གཉིས་པ་རིགས་པའི་རྒྱལ་པོ་གང་ཞེས་པའི་དྲིས་ལན།……....(93)



....(102)
དྲི་བ་སོ་གསུམ་པ་ཕྱི་རོལ་བ་དང་མཚུངས་པའི་རྩོད་སྤོང་ཇི་ལྟར་བྱེད་ཅེས་
པའི་དྲིས་ལན།………
........…....(99)
དྲི་བ་སོ་བཞི་བ་སེམས་ཙམ་པ་དང་མཚུངས་པའི་རྩོད་སྤོང་ཇི་ལྟར་བྱེད་
ཅེས་པའི་དྲིས་ལན།……………….
.…………..…….....(101)
དྲི་བ་སོ་ལྔ་བ་དགག་བྱ་ལ་དོན་དམ་གྱི་ཁྱད་པར་སྦྱར་དགོས་སམ་ཞེས་
པའི་དྲིས་ལན།… ……….
དྲི་བ་སོ་དྲུག་པ་ཉི་ཤུ་པ་དང་སུམ་ཅུ་པ་སོགས་དང་། ཀུན་བཏུས་ཚད་མ་
རྣམ་འགྲེལ་སོགས་དབུ་མའི་གཞུང་ཡིན་པའི་སྒྲུབ་བྱེད་ཁོད་ཅེས་པའི་
དྲིས་ལན།…
....…......(104)
གཞི་ལམ་འབྲས་བུའི་རྣམ་བཞག་ཉུང་གསལ་
རིན་ཆེན་ཕྲེང་བ།..…..……... .....…........(109)
བཀའ་བསྡུ་བཞི་བའི་ཟུར་མཆན་ཉིན་བྱེད་
སྣང་བའི་རྒྱུན།……….….
ཀུན་མཁྱེན་དགོངས་རྒྱན་དེབ་ཕྲེང་དང་པོའི་ནོར་བཅོས་དང་
ཆད་ཐོའི་རེའུ་མིག ….…….
ཀུན་མཁྱེན་དགོངས་རྒྱན་དེབ་ཕྲེང་གཉིས་པའི་ནོར་བཅོས་
རེའུ་མིག… .
པར་བྱང་སྨོན་ཚིག ….
•..(125)
(147)
…….…......(150)
• • • • •
，， ༔ ，
,，，， ，，，，，，，，，，，，，，，,
1511



དཔེ་སྐྲུན་གསལ་བཤད།
བསིལ་ལྡན་གངས་རིའི་མུ་འཁྱུད་ཀྱིས་ཀུན་ནས་བསྐོར་བའི་གངས་ཅན་
སཱ་ལའི་སྨན་ལྗོངས་ཀྱི་ཞིང་འདིར་ཉམས་མེད་བུ་རམ་ཤིང་བའི་བསྟན་པ་སྤྱི་
དང༌། བྱེ་བྲག་སྒྲུབ་བརྒྱུད་ཤིང་རྟ་བརྒྱད་དམ། སྔ་འགྱུར་རྙིང་མ་བ། ས་སྐྱ་བ།
བཀའ་བརྒྱུད་པ། དགེ་ལྡན་པ། ཇོ་ནང་བ་དང་ཆོས་བརྒྱུད་ཆེན་པོ་ལྔ་ཡོད་པ་
ལས། དཔལ་ལྡན་རྒྱལ་བ་ཇོ་ནང་བ་ནི་གཞན་སྟོང་དབུ་མ་ཆེན་པོའི་ལྟ་གྲུབ་
འཛིན་སྐྱོང་གནང་བའི་དབུ་མའི་གྲུབ་མཐའ་སྨྲ་བ་ཞིག་ཡིན་ལ། ཟབ་མོ་
གཞན་སྟོང་གི་རྣམ་བཞག་གསལ་བར་སྟོན་པའི་གཞུང་ལུགས་ངེས་དོན་མདོ་
བཅུ། སྙིང་པོའི་མདོ་བཅུ་སོགས་ངེས་དོན་གྱི་མདོ་སྡེ་དུ་མ་དང༌། སྔགས་བླ་
མེད་ཀྱི་རྒྱུད་སྡེ་དུ་མ། སེམས་འགྲེལ་སྐོར་གསུམ། བྱམས་ཆོས་སྡེ་ལྔ། བསྟོད་
ཚོགས་དྲུག རྒྱུད་བླ་ཐོགས་འགྲེལ། ས་སྡེ་ལྔ་སོགས་དང༌། ཀུན་མཁྱེན་རྟོན་
པ་བཞི་ལྡན་ཡབ་སྲས་དང༌། རྗེ་བཙུན་ཏཱ་ར་ནཱ་ཐ་སོགས་ཀྱི་གཞུང་ལུགས་
མཐའ་ཡས་པ་སྔར་དར་རྒྱས་སུ་བྱུང་མོད། དེང་དུས་སུ་སྐྱེ་བོ་ངན་པའི་བསམ་
སྦྱོར་དང་དུས་ཀྱི་འགྱུར་ལྡོག་གི་དབང་གིས་ཉམས་ཆག་ཏུ་སོང་བ་དེ། སླར་
དར་ཞིང་རྒྱས་ནས་རྫོགས་ལྡན་གྱི་དཔལ་ལ་འགྲན་བཟོད་པའི་ཆེད་དུ། ད་
ལན་འབྲས་རབ་འབྱམས་པ་མཁན་ངག་དབང་དངོས་གྲུབ་དཔལ་བཟང་བོ་
མཆོག་གིས་ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་
གླེང་གི་རྩོམ་གཞིའི་དྲིས་ལན་རབ་གསལ་སྣང་བ། གཞི་ལམ་འབྲས་བུའི་རྣམ་



བཞག་ཉུང་གསལ་རིན་ཆེན་ཕྲེང་བ། བཀའ་བསྡུ་བཞི་བའི་ཟུར་མཆན་ཉིན་
བྱེད་སྣང་བའི་རྒྱན་དང་བསྟན་བཅོས་གསུམ་མཛད་ལ། གཞུང་འདི་དག་ནི་
གཞན་གྱི་ཟེར་འགྲོས་སོགས་ཀྱིས་མ་བསླད་པར་དུས་གསུམ་རྒྱལ་བའི་ལུང་
བསྟན་ཀུན་མཁྱེན་ཇོ་ནང་བ་ཡབ་སྲས་དང་། རྗེ་བཙུན་སྒྲོལ་མགོན་སོགས་ཀྱི་
དགོངས་བཞེད་ཇི་བཞིན་གནས་པ་གསལ་བར་མཛད་ལ། དེང་གི་ཆར་ལུང་
རིགས་བརྒྱ་ཕྲག་གི་རིན་པོ་ཆེས་གཏེར་རྡོལ་བའི་གཞན་སྟོང་དབུ་མའི་གཞུང་
ལུགས་ནི་དམ་པ་འདི་ཉིད་ཀྱིས་མཛད་པ་ཉིད་དུ་ངེས་ལ། གལ་ཏེ་རིགས་འདྲ་
ཙམ་རེ་བྱུང་ན་ཡང་དམ་པ་གང་ཉིད་ཀྱི་ལུང་རིགས་ལ་བརྟེན་ནས་ཚིག་རིས་
དང་འདོད་ཕྱོགས་ཅུང་ཟད་བསྒྱུར་བ་ཙམ་དུ་ཟད་དེ། ཐམས་ཅད་མཁྱེན་པ་ཏཱ་
ར་ནཱ་ཐའི་ཞལ་ནས། སྦྱོར་བ་འགའ་ཞིག་བྱུང་སྲིད་ན། །བདག་གམ་བདག་
རྗེས་འབྲངས་བའམ། །བདག་གི་ལེགས་བཤད་བརྐུས་པ་རུ། །བློ་ལྡན་རྣམས་
ཀྱི་ཤེས་པར་མཛོད། །ཅེས་གསུངས་པ་ལྟར་རོ། །གཞན་ཡང་རྗེ་བཙུན་སྒྲོལ་
མགོན་ཞབས་ཀྱི་ཞལ་སྔ་ནས། ཇི་སྐད་དུ། དེས་དུས་ལེགས་བཤད་གསར་བ་
ཅུང་ཟད་ཙམ། །མཐོང་ན་དེ་ལ་བརྟེན་ནས་རྟོག་བཟོའི་ཚིག་ །བརྒྱ་ ཕྲག་
བརྩོམས་ཞིང་ལེགས་བཤད་སྨྲ་བ་པོ། །དེ་ལ་སྡང་སྨྲ་བྱེད་ཅིང་བཤད་པ་ངོམ།།
གཡོ་ཅན་དམ་པར་བརྫུས་པས་ས་གཞི་ཁྱབ། །དྲང་བོའི་རང་བཞིན་སྐྱེ་བོ་བརྒྱ་
ལ་འགའ། །སྔོན་མེད་ལེགས་བཤད་གསར་དུ་སྦྱོར་ན་མཁས། །བདག་སྟོད་
གཞན་སྨོད་སྐྱེ་བོ་དམ་པ་མིན། །ཞེས་གསུངས་པ་ལྟར་ཟབ་པ་དང་རྒྱ་ཆེ་བའི་
རྣམ་བཞག་ལ་ཐོས་བསམ་གྱི་དབུལ་ཕོངས་ཞིང་རྣམ་དཔྱོད་ཀྱི་ཤེས་རབ་ཀྱི་
མིག་ལོང་བ། རང་གི་ཐོག་མ་མེད་པ་ནས་ལོག་པར་ལྟ་བའི་དབང་གིས་རྟོག་
བཟོའི་ཚིག་བརྒྱ་ཕྲག་བརྩོམས་ནས་ལེགས་བཤད་སྨྲ་བའི་སྐྱེས་བུ་དམ་པ་ལ་
སྡང་ཚིག་སྨྲ་བའི་དོན་ལོག་པའི་བསྟན་བཅོས་དག རང་དང་རིགས་མཐུན་གྱི་
2 །



སྐྱེ་བོ་རྣམས་ལ་ངོམ་ཞིང་། དེ་རྣམས་ཀྱིས་གཡོ་ཅན་དམ་པར་བརྫུས་པས་ས་
གཞི་ཁྱབ་པར་མ་ཤེས་ནས་ལོང་བས་ལོང་བ་ཁྲིད་པ་དེང་དུས་སུ་ཐང་མར་
བརྡལ་བ་དེ་ལྟ་བུ་མ་ཡིན་པར་བསྟན་བཅོས་འདི་མཛད་པ་པོ་མཁན་དངོས་
གྲུབ་དཔལ་ནི། སྐུ་ན་ཆུང་བའི་དུས་ནས་རྩ་བའི་གདན་ས་ཨ་སྐྱོང་དགོན།
ཆོས་ཐང་དགོན། ཨ་མཆོག་མཚན་ཉིད་དགོན། རྔ་ཡུལ་ཀིརྟི་དགོན། བླ་བྲང་
བཀྲ་ཤིས་འཁྱིལ། འཕགས་ཡུལ་དཔལ་ལྡན་འབྲས་སྤུངས་དགོན་སོགས་
རིས་སུ་མ་ཆད་པའི་དགོན་སྡེ་དུ་མར་དགེ་བའི་བཤེས་གཉེན་དུ་མ་བསམ་
སྦྱོར་གཉིས་ཀྱི་ཚུལ་བཞིན་དུ་བསྟེན་ནས། གཞུང་བཀའ་པོད་ལྔ་སོགས་མདོ་
སྔགས་རིག་གནས་མཐའ་དག་ལ་སྦྱང་བ་རྒྱ་ཆེར་མཛད། མཁས་པའི་གྲགས་
སྙན་གྱི་འོད་སྣང་དཀར་པོས་འཕགས་བོད་ཀུན་ཏུ་ཁྱབ་པ་སོགས་དམ་པ་གང་
གི་ངོ་སྤྲོད་མདོར་བསྡུས་ཀུན་མཁྱེན་དགོངས་རྒྱན་དེབ་ཕྲེང་དང་པོར་བཤད་
ཡོད་པས་དེར་ཤེས་པར་བྱའོ། །དེས་དུས་སུ་དམ་པ་འདི་ཉིད་གྱིས་ཀྲུང་གོའི་
བོད་བརྒྱུད་མཐོ་རིམ་ནང་བསྟན་སློབ་གླིང་གི་སྐབས་གསུམ་པའི་མཐོ་རིམ་
རབ་འབྱམས་པའི་དགེ་རྒན་དུ་བྱོན་ནསབཀའ་བསྡུ་བཞི་བའི་དཔེ་ཁྲིད་གནང་
བ་དང་། དགོན་སྡེ་དུ་མ་ལ་རྩོད་པ་གསར་འཛུགས་དང་། བཀའ་བསྡུ་བཞི་
བའི་འགྲེལ་བ་ཐུབ་བསྟན་མཛེས་རྒྱན། གཞན་སྟོང་སྐལ་བཟང་མིག་འབྱེད།
ངེས་གསང་ཀུ་མུད་འབྱེད་པའི་ཟླ་ཟེར། རྣམ་ཐར་ཐར་འདོད་དད་པའི་འཇུག་
ངོགས་དང༌། གོང་སྨོས་ཀྱི་བསྟན་བཅོས་སོགས་མཛད་པ་དང༌། ཇོ་ནང་
བསྟན་འགྲོ་ཀུན་ཕན་ལྷན་ཚོགས་དང་། གཞན་སྟོང་བགྲོ་གླེང་སོགས་ཀྱི་ལས་
འགན་བཞེས་པ་སོགས་འཆད་རྩོད་རྩོམ་གསུམ་སོགས་ཀྱིས་བསྟན་པ་འཛིན་
སྐྱོང་བྱེད་པའི་གྲྭ་རྐྱང་དཀྱུས་མའི་ཚུལ་དུ་བཞུགས་པའི་སྐྱེས་བུ་དམ་པ་ཞིག་ཏུ་
ལགས། །ཡང་སྔོན་མེད་ལེགས་བཤད་དུ། བདག་ཅག་འཕགས་པའི་བློ་ཅན་



མ་ཡིན་པས་འཁྲུལ་བར་སྨྲས་སུ་ཟིན་ཀྱང་འོས་པའི་ཅིང༌། ཕྱོགས་འཛིན་ཅན་
གྱི་ཆགས་སྡང་མ་ཡིན་པར་ངེས་པ་ཉིད་དུ་ནོར་བར་ཤེས་ན་ནི། ཁོ་བོ་ཅག་གི་
བཤད་པ་འདི་ཡང་ཅི་བདེར་སྤོངས་ཤིག་དང༌། བདག་གི་ཁྲོ་བ་དང་འཁོན་
པའི་སེམས་བསྐྱེད་པར་མི་བྱེད་དོ། །ཅི་སྟེ་ལུང་རིགས་གསལ་ཞིང་ངེས་པ་
ཡོད་ན་ཁོ་བོས་ཀྱང་ལེན་པར་བགྱིའོ། །ཞེས་བཀའ་བསྩལ་བ་ལྟར་མཁས་
དབང་འདི་ཉིད་ཀྱིས་མཛད་པའི་གཞུང་ལུགས་དག་ལ་ལུང་རིགས་རྣམ་དག་
གིས་དག་བཅོས་མཛད་ན་རྗེས་སུ་ཡི་རང་ཞུ་རྒྱུ་དང་། ཆགས་སྡང་གིས་ལུང་
རིགས་ལྟར་སྣང་གིས་དགག་པ་མཛད་མཁན་ལ་དངོས་སུ་རྩོད་པས་བཟློག་
པར་མཛད་པ་ལ་སྤྲོ་བའི་སྐྱེས་བུ་ཞིག་ལགས་སོ། །དེ་ལྟ་ན་བསྟན་བཅོས་འདི་
དག་ནི་གཟུར་གནས་བློ་ལྡན་དོན་གཉེར་རྣམས་ལ་གཞན་སྟོང་དབུ་མའི་གཞི་
ལམ་འབྲས་བུའི་རྣམ་བཞག་དག་ཁོང་དུ་ཆུད་ནས་བསམ་པའི་དཔལ་ཡོན་
ཆེས་ཆེ་བ་ཞིག་ཐོན་རྒྱུའི་ཆ་རྐྱེན་དུ་དམིགས་ཏེ་པར་དུ་བསྐྲུན་པའོ། །
ཞེས་པ་འདི་ནི་ཨ་སྐྱོང་དགོན་བཤད་གྲྭ་རྨད་བྱུང་ཐོས་བསམ་གླིང་གི་
རྩོམ་སྒྲིག་སྡེ་ཚན་ནས་རབ་གནས་མི་ཟད་པ་མེ་ཁྱིའི་ལོའི་
ཟླ ༡༠ ཚེས ༡༣ ལ།



༄༅། །ཇོ་ནང་ཤམྦྷ་ལའི་ངེས་གསང་གཞན་སྟོང་
དབུ་མ་ཆེན་པོའི་བགྲོ་གླེང་གི་རྩོམ་གཞིའི་
དྲིས་ལན་རབ་གསལ་
སྣང་བ་ཞེས་བྱ་བ་
བཞུགས་སོ། །
རྩོམ་པ་པོ་མཁན་དངོས་གྲུབ་དཔལ།
ཀུན་མཁྱེན་དགོངས་རྒྱུན་དེབ་ཕྲེང་གསུམ་པ།



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ
།
ཨོཾ་བདེ་ལེགས་སུ་གྱུར་ཅིག།
དགེ་ལེགས་ཡོན་ཏན་རིན་ཆེན་རྒྱན་སྤྲས་པའི། །
ངེས་གསང་བཤད་སྒྲུབ་རྒྱ་མཚོའི་དཔལ་མངའ་བ། །
དྲིན་ཅན་བླ་མ་མཆོགཾ་ལ་ཕྱག་བྱས་ནས། །
དྲིས་ལན་མདོར་བསྡུས་རབ་གསལ་བྲི་བར་བྱ། །
དེ་ལ་འདིར་བདག་ཅག་གི་སྟོན་པ་ཡང་དག་པར་རྫོགས་པའི་སངས་
རྒྱས་མཉམ་མེད་ཐུབ་པའི་དབང་པོ་མཆོག་སྐྱེ་དགུ་ཐམས་ཅད་ཀྱི་མ་འདྲེས་
པའི་གཉེན་དུ་གྱུར་བ་གང་ཉིད་ཀྱི་རྗེས་སུ་འཇུག་པའི་གྲུབ་མཐའ་སྨྲ་བ་བཞི་
ལ་གཞི་ལམ་འབྲས་བུའི་རྣམ་བཞག་མི་འདྲ་བའི་བཞེད་ཚུལ་ཟ་འོག་གི་རི་མོ་
ལྟར་སྣ་ཚོགས་པ་ཞིག་ཡོད་པ་མ་ཟད། གྲུབ་པའི་མཐའ་གཅིག་ལའང་དེར་
བཞུགས་ཀྱི་མཁས་དབང་སོ་སོའི་བཞེད་ཚུལ་གཅིག་མཚུངས་མ་ཡིན་པར་མི་
འདྲ་བ་དུ་མ་བྱུང་ལ། དབུ་མའི་གྲུབ་མཐའ་ལ་ཡང་བཀའ་འཁོར་ལོ་བར་བའི་
རྗེས་འབྲང་གི་དབུ་མ་རང་སྟོང་བ་ཞེས་གྲགས་པ་དང་། འཁོར་ལོ་ཐ་མའི་རྗེས་
འབྲོང་གི་དབུ་མ་གཞན་སྟོང་བ་དང་གཉིས་བྱུང་ལ། གཞན་སྟོང་བ་ལའང་
མཁས་དབང་རྣམས་བཞེད་ཕྱོགས་དུ་མ་ཞིག་བྱུང་བ་དེ་རྣམས་ལ་བདག་ནི་
དད་གུས་མཉམ་པར་ལྡན་པའོ། །འོན་ཀྱང་ད་ལན་བདག་གི་སྔོན་གྱི་ལས་སྨོན་
གྱི་འབྲེལ་བའི་མེ་ཏོག་གང་ལ་ཕོག་པའི་ཆོས་རྒྱུད་ནི་དཔལ་ལྡན་རྒྱལ་བ་ཇོ་
ནང་བ་ཡིན་པས། ཀུན་མཁྱེན་ཤེས་རབ་རྒྱལ་མཚན་དང༌། ཐམས་ཅད་མཁྱེན་
པ་ཏཱ་ར་ནཱ་ཐ་རྣམ་གཉིས་ཀྱི་དགོངས་དོན་གཙོ་བོར་བྱས་ཏེ། གང་ཟག་ལ་དག་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
སྣང་དང་ཆོས་ལ་བརྟགས་དཔྱད་དགོས་པར་གསུངས་པའི་མན་ངག་ཡིད་ལ་
སེམས་ནས་ལུང་རིགས་དྲི་མ་མེད་པའི་ལམ་ནས་ཇོ་ནང་ཤམྦྷ་ལའི་ངེས་གསང་
གཞན་སྟོང་དབུ་མ་ཆེན་པོའི་རྩོམ་གཞིའི་དྲིས་ལན་དག་འདི་ལྟར་བརྗོད་པར་
བྱའོ། །
༈ དེ་ལ་དྲི་བ་དང་པོ་ནིའཇིག་རྟེན་པའི་ཡང་དག་ཀུན་རྫོབ་དང་། རྣལ་
འབྱོར་བའི་ཡང་དག་ཀུན་རྫོབ་གཉིས་ཀྱི་མཚན་ཉིད་དང་མཚན་གཞི་སོགས་ལ་
ཁྱད་པར་ཇི་ལྟར་ཡོད་ཅེས་པའོ། །དེའི་ལན་ནི། འཇིག་རྟེན་པའི་ཡང་དག་
ཀུན་རྫོབ་དང་རྣལ་འབྱོར་བའི་ཡང་དག་ཀུན་རྫོབ་གཉིས་ལས། དང་པོ་ནི།
ཐེག་མཆོག་དབུ་མ་ལས། ཡང་དག་ཀུན་རྫོབ་འཇིག་རྟེན་རྣལ་འབྱོར་གཉིས། །
མ་བརྟགས་ཕྱི་ནང་སྣང་བ་འཇིག་རྟེན་པའི། །ཞེས་དང་། དེའི་ཟིན་བྲིས་ལས།
དེ་ཡང་རིགས་པའི་མ་བརྟགས་མ་དཔྱད་པའི་ཚེ་ན་ཕྱི་གཟུགས་སོགས་ནང་
དབང་བོ་སོགས་ཀྱི་ཆོས་སྣ་ཚོགས་སུ་སྣང་བ་ཡིན་ལ། སྣང་བ་ལྟར་དོན་བྱེད་
ནུས་པ་རྣམས་ནི། ཡང་དག་ཀུན་རྫོབ་དང༌། ཞེས་གསུངས་པ་ལྟར་ཡིན་པས།
འཇིག་རྟེན་པའི་ཡང་དག་ཀུན་རྫོབ་ཀྱི་མཚན་ཉིད་ནི་རེ་ཞིག་འདི་ལྟ་སྟེ། རིགས་
པས་མ་རྟགས་མ་དཔྱད་པའི་འཇིག་རྟེན་པའི་རྣམ་ཤེས་ ཀྱི་ཡུལ་གང་ཞིག་
འཇིག་རྟེན་པའི་ངོར་སྣང་བ་ལྟར་དོན་བྱེད་ནུས་པ། འཇིག་རྟེན་པའི་ཡང་དག་
ཀུན་རྫོབ་ཀྱི་མཚན་ཉིད། མཚན་གཞི་ནི། གཟུགས་སོགས་དང་། རྡུལ་ཕྲ་རབ་
ལྟ་བུའོ། །གཉིས་པ་ནི། ཐེག་མཆོག་དབུ་མ་ལས། གཞན་དབང་རྣམ་རིག་ཙམ་
ནི་རྣལ་འབྱོར་པའོ། །ཞེས་དང་། དེའི་ཟིན་བྲིས་ལས། དེ་དག་གི་སྣང་གཞིར་
གྱུར་བའི་གཞན་དབང་རྣམ་པར་རིག་པ་ཙམ་ནི་རྣལ་འབྱོར་བའི་ཡང་དག་ཀུན་
རྫོབ་ཅེས་བྱའོ། །ཞེས་གསུངས་པས།གཟུང་འཛིན་གཉིས་སུ་མེད་པ་ལ་ཞི་ལྷག་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཐོབ་པའི་རྣལ་འབྱོར་བའི་རྣམ་ཤེས་ཀྱི་ཡུལ་གང་ཞིག རྣལ་འབྱོར་བའི་ངོར་
འཁོར་བ་འཇུག་ལྡོག་སོགས་སྣང་བའི་རྣམ་རིག་ཙམ་དེ། རྣལ་འབྱོར་བའི་
ཡང་དག་ཀུན་རྫོབ་ཀྱི་མཚན་ཉིད། མཚན་གཞི་ནི། གཞན་དབང་རྣམ་རིག་
ཙམ་དང༌། ཕྱི་དོན་དུ་མ་གྲུབ་པའི་རྣམ་རིག་སོགས་སོ། ། །
༈ དྲི་བ་གཉིས་པ་ནི། མཚན་ཉིད་གསུམ་གྱི་ངོ་བོ་དང་དབྱེ་བ་ཇི་ལྟར་
ཡིན་ཞེས་པའོ། །དེའི་ལན་ནི། དེ་ལ་ཀུན་བརྟགས་ཀྱི་ངོ་བོ་ནི། བརྗོད་པ་སྒྲ་
རྟོག་གིས་བཏགས་པའི་བཏགས་ཆ་དེ་ཡིན་ཞིང་། དེ་ཡང་མིང་དང་བརྡས་
བཞག་པའི་མཚན་ཉིད་ལས་རང་གི་མཚན་ཉིད་ཀྱིས་མ་གྲུབ་པའི་རྫས་སུ་མ་
གྲུབ་པ་གང་ཡིན་པ་ནི་ཀུན་བརྟགས་ཡིན་ཏེ། མདོ་སྡེ་དགོངས་འགྲེལ་ལས།
རྣམ་པར་རྟོག་པའི་སྤྱོད་ཡུལ། ཞེས་པ་ནས། མིང་དང་བརྡས་རྣམ་པར་བཞག་
པ་གང་ལགས་པ་དེ་ནི་ཀུན་བརྟགས་པའི་མཚན་ཉིད་ལགས་ཏེ། ཞེས་དང་།
མདོ་སྡེ་རྒྱན་ལས། མིང་དང་དོན་དུ་སྣང་བ་དང༌། །དོན་དང་མིང་དུ་སྣང་བ་
དང༌། །ཡང་དག་མིན་རྟོག་མཚན་ཉིད་ནི། །ཀུན་བརྟགས་པ་ཡི་མཚན་ཉིད་དོ།།
ཞེས་དང༌། སུམ་ཅུ་པ་ལས། རྣམ་པར་རྟོག་པ་གང་གང་གིས། །དངོས་པོ་གང་
གང་རྣམ་བརྟགས་པ། །དེ་ཉིད་ཀུན་ཏུ་བརྟགས་པ་ཡི། །ངོ་བོ་ཉིད་དེ་དེ་མེད་
དོ། །ཞེས་དང་། ཐེག་མཆོག་དབུ་མ་ལས།བརྗོད་པས་བརྟགས་པའི་བརྟགས་
ཆ་ཀུན་བརྟགས་དང་། །ཞེས་དང་། ཉ་དབོན་པའི་བསྟན་པ་སྤྱི་འགྲེལ་གྱི་རྣམ་
བཤད་ལས། ཡང་དག་མིན་པའི་རྣམ་རྟོག་གིས་གཟུང་བ་ཙམ་ཡིན་གྱི་དཔྱད་
མི་བཟོད་ཅིང་རྫས་སུ་ཡང་མེད་པ་ནི་ཀུན་བརྟགས་ཏེ། ཞེས་གསུངས་སོ། །
ཀུན་བརྟགས་ལ་དབྱེ་ན། མཚན་ཉིད་ཡོངས་སུ་ཆད་པའི་ཀུན་བརྟགས་དང༌།
རྣམ་གྲངས་པའི་ཀུན་བརྟགས་དང༌། ལྟོས་པའི་ཀུན་བརྟགས་དང་གསུམ་ཡོད་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དེ། ཐེག་མཆོག་དབུ་མ་ལས། ཀུན་བརྟགས་དེ་ནི་རྣམ་པ་གསུམ་ཡིན་ཏེ། །
མཚན་ཉིད་ཆད་དང་རྣམ་གྲངས་ལྟོས་པའོ། །ཞེས་གསུངས་སོ། །ཡང་ངོ་བོ་
ཀུན་བརྟགས་དང་། ཁྱད་པར་ཀུན་བརྟགས་དང་བགཉིས་ཡོད་དེ། ས་བཟང་གི་
ཀུན་བཏུས་འགྲེལ་བ་ལས། ངོ་བོ་ཀུན་བརྟགས་དང་ཁྱད་པར་ཀུན་བརྟགས་
གཉིས་སུའང་འགྱུར་རོ། །ཞེས་དང༌། ཐེག་མཆོག་དབུ་མ་ལས། ངོ་བོ་ཉིད་
དང་ཁྱད་པར་ཀུན་བརྟགས་གཉིས། །ཞེས་གསུངས་པའི་ཕྱིར་རོ། །གཞན་
དབང་གི་ངོ་བོ་ནི། རང་དབང་གི་མི་སྐྱེ་བར་རང་གི་རྒྱུ་རྐྱེན་གཞན་ལས་སྐྱེས་
པའི་རྣམ་རིག་གི་བདག་ཉིད་རྫས་སུ་གྲུབ་པའི་འདུས་བྱས་གང་ཡིན་པའོ། །
དེ་ཡང་རྣམ་པར་རྟོག་པའི་སྤྱོད་ཡུལ། ཀུན་བརྟགས་པའི་གནས། འདུ་བྱེད་ཀྱི་
མཚན་མ་ལ་གཞན་དབང་ཞེས་བྱ་སྟེ། དགོངས་འགྲེལ་ལས། རྣམ་པར་རྟོག་
པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་
གང་ལགས་པ་དེ་ནི་གཞན་གྱི་དབང་གི་མཚན་ཉིད་ལགས་ཏེ། ཞེས་དང༌།
མདོ་སྡེ་རྒྱན་ལས། རྣམ་གསུམ་རྣམ་གསུམ་སྣང་བ་ཅན། །གཟུང་དང་འཛིན་
པའི་མཚན་ཉིད་དེ། །ཡང་དག་མ་ཡིན་ཀུན་རྟོག་ནི། །གཞན་གྱི་དབང་གི་
མཚན་ཉིད་དོ། །ཞེས་དང༌། སུམ་ཅུ་པ་ལས། གཞན་གྱི་དབང་གི་ངོ་བོ་ཉིད། །
རྣམ་རྟོག་ཡིན་ཏེ་རྐྱེན་ལས་བྱུང་། །ཞེས་དང་། ཐེག་མཆོག་དབུ་མ་ལས། རང་
གི་རྒྱུ་རྐྱེན་ལས་སྐྱེས་རྣམ་རིག་གཞན། །ཞེས་གསུངས་སོ། །དེ་ལ་དབྱེ་ན། མ་
དག་གཞན་དབང་དང་། དག་པའི་གཞན་དབང་གཉིས་ཡོད་དེ། ཐེག་མཆོག་
དབུ་མ་ལས། ཡང་ན་མ་དག་དག་པའི་འཇིག་རྟེན་གཉིས། །ཞེས་གསུངས་སོ།།
ཡོངས་གྲུབ་ཀྱི་ངོ་བོ་ནི། བདག་གཉིས་ཀྱིས་སྟོང་བའི་གནས་ལུགས་དོན་དམ་
པར་གྲུབ་པའི་དེ་བཞིན་ཉིད་སོ་སོ་རང་རིག་པའི་ཡེ་ཤེས་གང་ཡིན་པ་དེ་ཡིན་



ཇོ་ནང་ཤསྐྱ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཏེ། མདོ་སྡེ་དགོངས་འགྲེལ་ལས། རྣམ་པར་རྟོག་པའི་སྤྱོད་ཡུལ་ཀུན་བརྟགས་
པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་དེ་ཉིད། ཀུན་བརྟགས་པའི་
མཚན་ཉིད་དེར་ཡོངས་སུ་མ་གྲུབ་ཅིང་ངོ་བོ་ཉིད་དེ་ཁོ་ནས་ངོ་བོ་ཉིད་མ་་་༌་
མཆིས་པ་ཉིད་ཆོས་ལ་བདག་མ་མཆིས་པ་དེ་བཞིན་ཉིད་རྣམ་པར་དག་པའི་
དམིགས་པ་གང་ལགས་པ་དེ་ནི་ཡོངས་སུ་གྲུབ་པའི་མཚན་ཉིད་ལགས་ཏེ།
ཞེས་དང༌། ཐེག་མཆོག་དབུ་མ་ལས། གནས་ལུགས་གདོད་མར་གྲུབ་པ་
ཡོངས་གྲུབ་བོ། །ཞེས་གསུངས་པའི་ཕྱིར་རོ། ། དེ་ལ་དབྱེ་ན། ཡུམ་རྒྱས་པ་
སོགས་ལས་ཡོངས་གྲུབ་དགུར་གསུངས་ཏེ། དེ་བཞིན་ཉིད་དང་། མ་ནོར་བ་
དེ་བཞིན་ཉིད་དང་། གཞན་མ་ཡིན་པའི་དེ་བཞིན་ཉིད་དང༌། ཆོས་ཉིད་དང་།
ཆོས་ཀྱི་དབྱིངས་དང༌། ཆོས་གནས་པ་ཉིད་དང༌། ཆོས་སྐྱོན་མེད་པ་ཉིད་དང་།
ཡང་དག་པའི་མཐའ་དང་། བསམ་གྱིས་མི་ཁྱབ་པའི་དབྱིངས་ཏེ་ཡོངས་གྲུབ་
དགུར་གསུངས་སོ། །ཡང་ན་ཆོས་ཉིད་འདུས་མ་བྱས་འགྱུར་བ་མེད་པའི་
ཡོངས་གྲུབ་དང༌། འཕགས་པའི་ལམ་གྱི་ཡེ་ཤེས་འདུས་བྱས་ཕྱིན་ཅི་མ་ལོག་
པའི་ཡོངས་གྲུབ་གཉིས་ཏེ། དབུས་མཐར། འགྱུར་མེད་ཕྱིན་ཅི་མ་ལོག་པའི།།
ཡོངས་སུ་གྲུབ་པ་རྣམ་པ་གཉིས། །ཞེས་གསུངས་པ་ལྟར་ཡིན་ཞིང་དབྱེ་བ་
དངོས་མ་ཡིན་ནོ། །
། དྲི་བ་གསུམ་པ་ནི། བྱམས་ཆོས་སྡེ་ལྔ་དབུ་མའི་གཞུང་ཡིན་པའི་ཤེས་
བྱེད་གང་ཡིན་ཞེས་པའོ། ། དེའི་ལན་ནི། བྱམས་ཆོས་སྡེ་ལྔ་ལས་བསྟན་
བཅོས་མངོན་རྟོགས་རྒྱན་དང་རྒྱུད་བླ་མ་གཉིས་དབུ་མའི་གཞུང་ཡིན་པར་་་་་
ཡོངས་སུ་གྲགས་ཤིང་གྲུབ་ལ། དབུ་མའི་གཞུང་ཡིན་པ་མ་ཟད་གཞན་སྟོང་
དབུ་མ་ཆེན་པོའི་གཞུང་ཡིན་པར་ཡང་གྲུབ་ཏེ། བསྟན་བཅོས་དེ་གཉིས་ཀར།



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
འདི་ལ་བསལ་བྱ་ཅི་ཡང་མེད། །བཞག་པར་བྱ་བ་ཅུང་ཟད་མེད། །ཡང་དག་
ཉིད་ལ་ཡང་དག་ལྟ། །ཡང་དག་མཐོང་ན་རྣམ་པར་གྲོལ། །ཞེས་དང་། རྒྱུད་
བླ་མ་ལས། རྣམ་དབྱེར་བཅས་ པའི་མཚན་ཉིད་ཅན། །གློ་བུར་དག་གིས་
ཁམས་སྟོང་གི །རྣམ་དབྱེར་མེད་པའི་མཚན་ཉིད་ཅན། །བླ་མེད་ཆོས་ཀྱི་སྟོང་
མ་ཡིན། །ཞེས་སོགས་ཀྱིས་གཞན་སྟོང་དབུ་མའི་རྣམ་བཞག་གསལ་བར་ཡང་
ཡང་གསུངས་ལ། དེའི་ཚུལ་གཞན་སྟོང་དབུ་མའི་རྒྱན་གྱི་ལུང་སྦྱོར་དུ་ཤེས་
པར་བྱའོ། །ཁ་ཅིག་མདོ་སྡེ་རྒྱན་སེམས་ཙམ་པའི་གཞུང་ཡིན་ཏེ། མཐར་ཐུག་
ཐེག་གསུམ་དང་རིགས་ཚད་དང་ཀུན་གཞི་དང་མཚན་ཉིད་གསུམ་བསྟན་པའི་
ཕྱིར་ཟེར་ན། དེ་ལ་མཐར་ཐུག་ཐེག་གསུམ་བསྟན་པ་མ་གྲུབ་ཏེ། ཁྱོད་རང་
གིས་མཐར་ཐུག་ཐེག་གསུམ་བསྟན་པར་འདོད་པའི་མདོ་སྡེ་རྒྱན་གྱི་ལུང་། ཁ་
ཅིག་དག་ནི་དྲང་ཕྱིར་དང༌། །གཞན་དག་ཡང་དག་གཟུང་བའི་ཕྱིར། །རྫོགས་
པའི་སངས་རྒྱས་རྣམས་ཀྱིས་ནི། །མ་ངེས་རྣམས་ལ་ཐེག་གཅིག་བསྟན། །
ཞེས་པའི་གཞུང་འདིས་མཐར་ཐུག་ཐེག་གཅིག་དྲང་དོན་དུ་བསྟན་པ་ཅུང་ཟད་
ཀྱང་མེད་པར་མཐར་ཐུག་ཐེག་གཅིག་བསྟན་པའི་དགོས་པ་བསྟན་པ་ཡིན་ལ།
དགོས་པ་བསྟན་པའི་དྲང་དོན་དུ་འགྱུར་ན་བཀའ་ཐམས་ཅད་དྲང་དོན་དུ་་་་་
འགྱུར་རོ། །ཡང་སྐབས་འདིར་དཔྱད་པར་བྱ་བ་འདི་ཡོད་དེ། མདོ་སྡེ་རྒྱན་རྩ་
འགྲེལ་ལས། ཐེག་པ་གཅིག་པ་ཉིད་ཡོངས་སུ་ཚོལ་བ་ལ་ཚིགས་སུ་བཅད་པ་
བདུན་ཏེ། ཆོས་དང་བདག་མེད་གྲོལ་བ་རྣམས། །མཚུངས་ཕྱིར་རིགས་ནི་ཐ་
དད་ཕྱིར། །བསམ་གཉིས་ཐོབ་ཕྱིར་སྤྲུལ་བའི་ཕྱིར། །མཐར་ཐུག་ཕྱིར་ན་ཐེག་
གཅིག་ཉིད། །ཉན་ཐོས་ལ་སོགས་པའི་ཆོས་ཀྱི་དབྱིངས་ཐ་མི་དད་པས་ན་ཆོས་
ཀྱི་དབྱིངས་མཚུངས་པའི་ཕྱིར་ཐེག་པ་གཅིག་པ་ཉིད་དེ། བགྲོད་པར་བྱ་བས་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ན་ཐེག་པ་གཅིག་པས་སོ། །ཞེས་པ་ནས། དེ་ལྟར་ན་བསམ་པ་གཅིག་པ་ཉིད་
ཐོབ་པས་སངས་རྒྱས་དང༌། ཉན་ཐོས་རྣམས་གཅིག་པའི་ཕྱིར་ཐེག་པ་གཅིག་
པ་ཉིད་དོ། །སྤྲུལ་བའི་ཕྱིར་ཐེག་པ་གཅིག་པ་ཉིད་དེ། ཇི་སྐད་དུ། ང་ནི་ལན་
བརྒྱ་ཕྲག་དུ་མར་ཉན་ཐོས་ཀྱི་ཐེག་པས་ཡོངས་སུ་མྱ་ངན་ལས་འདས་སོ། །
ཞེས་གསུངས་པ་ལྟ་བུ་སྟེ། གདུལ་བྱ་རྣམས་ཀྱི་དོན་དུ་དེ་ལྟར་སྟོན་པའི་ཕྱིར།
ཞེས་པ་ནས། དེ་ལྟ་བས་ན་མདོ་དེ་དང་དེ་ལས་ནི་དགོངས་པ་དེ་དང་དེས་ཐེག་
པ་གཅིག་ཉིད་དུ་གསུངས་པར་རིག་པར་བྱའི། ཐེག་པ་གསུམ་མེད་པ་ནི་མ་
ཡིན་ནོ། །ཡང་ཅིའི་ཕྱིར་སངས་རྒྱས་རྣམས་ཀྱིས་དགོངས་པ་དེ་དང་དེས་ཐེག་
པ་གཅིག་པ་ཉིད་དུ་བཤད་ཅེ་ན། ཁ་ཅིག་དག་ནི་དྲང་ཕྱིར་དང༌། ། གཞན་
དག་ཡང་དག་གཟུང་བའི་ཕྱིར། །རྫོགས་པའི་སངས་རྒྱས་རྣམས་ཀྱིས་ནི། །མ་
ངེས་རྣམས་ལ་ཐེག་གཅིག་བཤད། །ཁ་ཅིག་དྲང་བའི་ཕྱིར་ཞེས་བྱ་བ་ནི་ཉན་
ཐོས་ཀྱི་རིགས་ཅན་མ་ངེས་པ་གང་དག་ཡིན་པའོ། །གཞན་དག་ཡང་དག་པར་
གཟུང་བའི་ཕྱིར་ཞེས་བྱ་བ་ནི་བྱང་ཆུབ་སེམས་དཔའི་རིགས་ཅན་མ་ངེས་པ་
གང་དག་ཡིན་པའོ། །ཞེས་མཐར་ཐུག་ཐེག་གཅིག་བཤད་པའི་དགོངས་གཞི་
དང༌། ཐེག་གཅིག་བཤད་པ་དྲང་དོན་ཡིན་པར་ བསྟན་མ་བསྟན་ལ་དཔྱད་
དགོས་སོ། །ཡང་མཚན་ཉིད་གསུམ་བསྟན་ན་སེམས་ཙམ་པའི་རང་གཞུང་ཡིན་
པས་མ་ཁྱབ་སྟེ། གལ་ཏེ་ཁྱབ་ན་ཤེར་ཕྱིན་བྱམས་ཞུས་ལེའུ་དང་། ཤེར་ཕྱིན་
ལྔ་བརྒྱ་བ་དང་བྱང་ཆུབ་སེམས་འགྲེལ་སོགས་དབུ་མའི་གཞུང་ལུགས་དུ་མ་
སེམས་ཙམ་གྱི་གཞུང་དུ་འགྱུར་རོ། །དེ་ཡང་བྱམས་ཞུས་ལས། འདི་ནི་ཡོངས་
སུ་བརྟགས་པའི་གཟུགས། འདི་ནི་རྣམ་པར་བརྟགས་པའི་གཟུགས། འདི་ནི་
ཆོས་ཉིད་ཀྱི་གཟུགས་སོ། །ཞེས་སོགས་ནས་སངས་རྒྱས་ཀྱི་ཆོས་ཀྱི་བར་སྦྱར་
༠



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ནས་གསུངས་པ་དང་། བྱང་ཆུབ་སེམས་འགྲེལ་ལས། ཀུན་བརྟགས་དང་ནི་
གཞན་དབང་དང༌། །ཡོངས་སུ་གྲུབ་པ་ཉིད་དག་ནི། །སྟོང་ཉིད་བདག་ཉིད་
གཅིག་པུ་ཡི། །ངོ་བོ་སེམས་ལ་བརྟགས་པ་ཡིན། །ཞེས་མཚན་ཉིད་གསུམ་
གསུངས་པའོ། །ཡང་མདོ་སྡེ་རྒྱན་དང་། དབུས་མཐའ་རྣམ་འབྱེད་དང་། ཆོས་
ཉིད་རྣམ་འབྱེད་སེམས་ཙམ་པའི་རང་གཞུང་མ་ཡིན་ཏེ། དེ་དག་ལས་རྣམ་
ཤེས་དོན་དམ་པར་མེད་པར་གསུངས་པ་གང་ཞིག སེམས་ཙམ་པས་རྣམ་ཤེས་
དོན་དམ་དུ་ཡོད་པར་འདོད་པའི་ཕྱིར། དང་པོ་གྲུབ་སྟེ། མདོ་སྡེ་རྒྱན་ལས།
སེམས་ལས་གཞན་མེད་པར་ཡང་བློས་རིག་ནས། །དེ་ནས་སེམས་ཀྱང་མེད་
པ་ཉིད་དུ་རིག །བློ་དང་ལྡན་པའི་གཉིས་པོ་མེད་རིག་ན། །དེ་མི་ལྡན་པའི་
ཆོས་ཀྱི་དབྱིངས་ལ་གནས། །ཞེས་དང༌། དབུས་མཐའ་རྣམ་འབྱེད་ལས།
དོན་དང་སེམས་ཅན་བདག་རྣམ་རིག །སྣང་བའི་རྣམ་པར་ཤེས་པ་ནི། །རབ་
ཏུ་སྐྱེའོ་དེའི་དོན་མེད། །དེ་མེད་པས་ན་དེ་ཡང་མེད། །ཅེས་དང་། ཆོས་ཉིད་
རྣམ་འབྱེད་ལས། གཟུང་བར་སྣང་བ་མེད་གྲུབ་ན། །འཛིན་པར་སྣང་བ་མེད་
གྲུབ་བོ། །ཞེས་སོགས་གསུངས་སོ། །རྟགས་གཉིས་པ་གྲུབ་སྟེ། རྗེ་སྤྱན་རས་
གཟིགས་ཀྱི་རྒྱས་འགྲེལ་དྲི་མེད་འོད་ལས། གཟུང་དང་འཛིན་ལས་རྣམ་གྲོལ་
བའི། །རྣམ་པར་ཤེས་པ་དོན་དམ་ཡོད། །ཅེས་པ་རྣལ་འབྱོར་སྤྱོད་པའི་
གཞུང་། །རྒྱ་མཚོའི་ཕ་རོལ་ཕྱིན་རྣམས་སྒྲོགས། །ཞེས་གསུངས་པའི་ཕྱིར།
གཞན་ཡང་མདོ་སྡེ་རྒྱན་དང་དབུས་མཐའ་སོགས་ལས་སྤྲོས་བྲལ་དང་དེ་་་་་
བཞིན་ཉིད་སངས་རྒྱས་འགྱུར་མེད་ཡོངས་གྲུབ་གསུངས་པ་སོགས་ཀྱིས་གྲུབ་
སྟེ། མདོ་སྡེ་རྒྱན་ལས། ཡོད་མིན་མེད་མིན་དེ་བཞིན་མིན་གཞན་མིན། །སྐྱེ་
དང་འཇིག་མེད་འབྲི་བར་མི་འགྱུར་ཏེ། །འཕེལ་བ་མེད་ཅིང་རྣམ་པར་དག་པ



ཇོ་ནང་ཤམ་ལའི་ངེས་གསང་གཞན་སྟོང་དབུ་མ་ཆེན་བོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
འང་མེད། །རྣམ་པར་དག་འགྱུར་དེ་ནི་དོན་དམ་མཚན། །ཞེས་དང༌། དེ་
བཞིན་ཉིད་ནི་སངས་རྒྱས་འདོད། །ཅེས་དང༌། དབུས་མཐའ་རྣམ་འབྱེད་ལས།
སྟོང་བ་མ་ཡིན་མི་སྟོང་མིན། །དེ་ལྟ་བས་ན་ཐམས་ཅད་བཤད། །ཡོད་པས་
མེད་པས་ཡོད་པས་ན། །དེ་ནི་དབུ་མའི་ལམ་ཡིན་ནོ། །ཞེས་གསུངས་པའི་
ཕྱིར། གཞན་ཡང་བྱམས་ཆོས་དང་ས་སྡེ་སོགས་ཀྱིས་གནས་སྐབས་སེམས་
ཙམ་སྟོན་པ་ཡོད་ཀྱང་སེམས་ཙམ་པའི་རང་གཞུང་དུ་མི་འགྱུར་ཏེ། དཔེར་ན་
ཐེག་ཆེན་གྱི་སྡེ་སྣོད་དུ་ཐེག་དམན་གྱི་ལམ་སོགས་སྟོན་ཡང་ཐེག་དམན་གྱི་སྡེ་
སྣོད་ཡིན་མི་དགོས་པ་བཞིན་ནོ། །དེ་སོགས་ལུང་རིགས་མང་མོད་ཀྱང་རེ་
ཞིག་དེ་ཙམ་མོ། ། ། །
༈ དྲི་བ་བཞི་བ་མདོ་སྡེ་རྒྱན་ལས་རིགས་ཆད་བསྟན་པས་སེམས་ཙམ་
པའི་གཞུང་དུ་མི་འགྱུར་བའི་རྒྱུ་མཚན་གང་ཡིན་ཞེས་པའོ། །དེའི་ལན་ནི།
མདོ་སྡེ་རྒྱན་ལས་རིགས་ཆད་བསྟན་ཞེས་པ་གནས་སྐབས་རིགས་ཆད་བསྟན་
པ་ལ་བྱེད་ན་གཞན་སྟོང་དབུ་མའི་རྒྱན་ལས། གནས་སྐབས་རིགས་ཆད་ཀྱང་
ནི་མདོ་དེར་བཤད། །ཅེས་གསུངས་པ་ལྟར་ཤེར་མདོ་སོགས་ལས་གནས་
སྐབས་རིགས་ཆད་བསྟན་པས་དེ་བསྟན་པ་ཙམ་གྱིས་སེམས་ཙམ་གྱི་གཞུང་
ཡིན་པར་མ་ངེས་པ་ཡིན་ནོ། ། རྒྱན་ལས་གཏན་ནས་རིགས་ཆད་བསྟན་ཟེར་
ན། འདོད་མི་ནུས་ཏེ། རྒྱུན་ལས་རང་བཞིན་གནས་རིགས་ལུས་ཅན་ཀུན་ལ་
ཡོད་པར་གསུངས་པའི་ཕྱིར་ཏེ། དེ་ལས་སེམས་ཅན་ཐམས་ཅད་དེ་བཞིན་
གཤེགས་པའི་སྙིང་པོ་ཅན་ཡིན་པར་གསུངས་པའི་ཕྱིར་ཏེ། ཇི་སྐད་དུ། དེ་
བཞིན་ཉིད་དེ་ཐམས་ཅད་ལ། །ཁྱད་པར་མེད་ཀྱང་དག་གྱུར་པ། །དེ་བཞིན་
གཤེགས་ཉིད་དེ་ཡི་ཕྱིར། །འགྲོ་ཀུན་དེ་ཡི་སྙིང་པོ་ཅན། །ཞེས་པ་ལ་སོགས་པ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་བ།
རྒྱས་པར་གསུངས་སོ། །འོ་ན་མདོ་སྡེ་རྒྱན་ལས། ལ་ལ་གཅིག་ཏུ་ཉེས་པར་
སྤྱོད་ངེས་ཡོད། །ལ་ལ་དཀར་བོའི་ཆོས་རྣམས་ཀུན་ཏུ་བཅོམ། །ལ་ལ་ཐར་
བའི་ཆ་མཐུན་དགེ་བ་མེད། །དཀར་བོ་དམན་པ་ཡོད་པ་རྒྱུ་དང་བྲལ། །ཞེས་
པའི་སྐབས་སུ་གཏན་ནས་རིགས་ཆད་བསྟན་པ་མ་ཡིན་ནམ་ཞེ་ན། མ་ཡིན་ཏེ།
དེ་ནི་ཐེག་ཆེན་གྱི་ཆོས་ལ་སྡང་བ་བཟློག་པའི་ཆེད་དུ། ཡུན་རིང་པོར་རྒྱས་
འགྱུར་གྱི་རིགས་ཆད་པ་ལ་དགོངས་ནས་གསུངས་པ་ཡིན་ཏེ། རྒྱུད་བླ་ཐོགས་
འགྲེལ་ལས། ལོག་སྲེད་ཅན་གཏན་ཡོངས་སུ་མྱ་ངན་ལས་མི་འདའ་བའི་ཆོས་
ཅན་ཞེས་གསུངས་པ་གང་ཡིན་པ་དེ་ནི། ཐེག་པ་ཆེན་པོའི་ཆོས་ལ་སྡང་བ་
ལོག་སྲེད་ཅན་གྱི་རྒྱུ་ཡིན་པའི་ཕྱིར་ཐེག་པ་ཆེན་པོའི་ཆོས་ལ་སྡང་བ་བཟློག་
པའི་དོན་དུ་དུས་གཞན་ལ་དགོངས་པ་ཡིན་ནོ། །རང་བཞིན་གྱིས་རྣམ་པར་
དག་པའི་རིགས་ཡོད་པའི་ཕྱིར། འགའ་ཡང་གཏན་རྣམ་པར་དག་པར་མི་
འགྱུར་བ་ནི་འོས་མ་ཡིན། ཞེས་འབྱུང་བ་ལྟར་རོ། །དེ་ལྟར་ཆོས་རྗེ་ཀུན་
མཁྱེན་གྱི་རི་ཆོས་ངེས་དོན་རྒྱ་མཚོ་ལས་གསུངས་ཏེ། ཇི་སྐད་དུ། རང་བཞིན་
གྱི་རིགས་ཆད་པ་ནི་སུ་ཡང་མི་སྲིད་ཅིང་། རྒྱས་པའི་རིགས་ཆད་པ་ནི་མང་པོ་
ཡོད་ལ། དེ་ལྟར་དོན་ལ་གནས་བཞིན་དུ་དབུ་མའི་གཞུང་ལུགས་མྱང་འདས་
ཆེན་པོ་དང༌། སོར་མོའི་འཕྲེང་བ་ལ་ཕན་པ་དང་། རྒྱུད་བླ་མ་ལ་སོགས་པ་
རྣམས་སུ་ཡང་། ལེགས་པར་གསུངས་པ་ཡིན་ནོ། །ཞེས་གསུངས་སོ། །
། དྲི་བ་ལྔ་བ་ནི། བཀའ་འཁོར་ལོ་ཐ་མ་ངེས་དོན་ཡིན་པར་སྒྲུབ་པའི་
ལུང་དང་རིགས་པ་གང་དག་ལ་བརྟེན་པ་ཡིན་ཞེས་པའོ། ། དེའི་ལན་ནི།
བཀའ་ཐ་མ་ལེགས་པར་རྣམ་པར་ཕྱེ་བའི་ཆོས་ཀྱི་འཁོར་ལོ་དེ་ནི་ངེས་དོན་གྱི་
མདོ་སྡེ་ཡིན་པར་སྒྲུབ་བྱེད་ཀྱི་ལུང་དང་རིགས་པ་གཉིས་ལས། དང་པོ་ལུང་ནི།



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
མདོ་སྡེ་དགོངས་པ་ངེས་འགྲེལ་ལས། བཅོམ་ལྡན་འདས་ཀྱིས་དང་པོར་ཡུལ་
ཝཱ་ར་ཎཱ་སི་དྲང་སྲོང་སྨྲ་བའི་རི་དྭགས་ཀྱི་ནགས་སུ་ཉན་ཐོས་ཀྱི་ཐེག་པ་ལ་ཡང་
དག་པར་ཞུགས་པ་རྣམས་ལ་འཕགས་པའི་བདེན་པ་བཞི་རྣམ་པར་བསྟན་
པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ་སྔོན་ལྷར་གྱུར་བའམ་མིར་གྱུར་
པ་སུས་ཀྱང་ཆོས་དང་མཐུན་པར། འཇིག་རྟེན་དུ་མ་བསྐོར་བ་གཅིག་རབ་ཏུ་
བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་
མཆིས་པ་སྐབས་མཆིས་པ་དྲང་བའི་དོན་རྩོད་པའི་གཞིའི་གནས་སུ་གྱུར་པ་
ལགས་ལ། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་
ལས་བརྩམས། སྐྱེ་བ་མ་མཆིས་པ་དང་། འགག་པ་མ་མཆིས་པ་དང་། གཟོད་
མ་ནས་ཞི་བ་དང་། རང་བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་
བརྩམས་ནས་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་སྟོང་བ་ཉིད་
སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་
བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་
མཆིས་པ་སྐབས་མཆིས་པ་དྲང་བའི་དོན་རྩོད་པའི་གཞིའི་གནས་སུ་གྱུར་པ་
ལགས་ཀྱི། བཅོམ་ལྡན་འདས་ཀྱིས་ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་
ལས་བརྩམས། སྐྱེ་བ་མ་མཆིས་པ་ཉིད་དང་། འགག་པ་མ་མཆིས་པ་ཉིད་དང་།
གཟོད་མ་ནས་ཞི་བ་ཉིད་དང༌། རང་བཞིན་གྱིས་ཡོངས་སུ་མྱ་ངན་ལས་འདས་
པ་ཉིད་ལས་བརྩམས་ནས་ཐེག་པ་ཐམས་ཅད་ལ་ཡང་དག་པར་ཞུགས་པ་
རྣམས་ལ་ལེགས་པར་རྣམ་པར་ཕྱེ་བ་དང་ལྡན་པ་ཤིན་ཏུ་ངོ་མཚར་རྨད་དུ་བྱུང་
བའི་ཆོས་ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་
འཁོར་ལོ་བསྐོར་བ་འདི་ནི་བླ་ན་མ་མཆིས་པ་སྐབས་མ་མཆིས་པ་ངེས་པའི་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དོན་ལགས་ཏེ་རྩོད་པའི་གཞིའི་གནས་སུ་གྱུར་པ་མ་ལགས་སོ། །ཞེས་དང་།
གཟུངས་ཀྱི་དབང་ཕྱུག་རྒྱལ་བོའི་ནུས་པ་དེ་བཞིན་གཤེགས་པའི་ཐུགས་རྗེ་
ཆེན་པོ་བསྟན་པའི་མདོ་ལས། རིགས་ཀྱི་བུ་འདི་ལྟ་སྟེ། དཔེར་ན་ནོར་བུ་
མཁན་མཁས་པ་ནོར་བུ་སྦྱོང་བའི་ཚུལ་ལེགས་པར་ཤེས་པ་དེས་ནོར་བུ་རིན་
པོ་ཆེའི་རིགས་ནས་ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ་ལན་
ཚྭའི་ཆུ་རྣོན་པོས་སྦངས་ནས་སྐྱའི་རེ་བའི་ཡོངས་སུ་སྦྱོང་བས་ཡོངས་སུ་སྦྱོངས་
བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་
ཟས་ཀྱི་ཁུ་བ་རྣོན་པོས་སྤངས་ནས་བལ་གྱི་རྭ་བའི་ཡོངས་སུ་སྦྱོང་བས་སྦྱོངས་
བར་བྱེད་དོ། །དེ་ཙམ་གྱིས་བརྩོན་པ་འདོར་བ་ཡང་མ་ཡིན་ཏེ།དེའི་འོག་ཏུ་སྨན་
ཆེན་པོའི་ཁུ་བ་ལ་ཡང་སྦངས་ནས་རས་སྲབ་མོའི་ཡོངས་སུ་སྦྱོང་བས་ཡོངས་
སུ་སྦྱོངས་བར་བྱེད་དོ། །ཡོངས་སུ་སྦྱངས་ཏེ་དྲི་མ་དང་བྲལ་བ་ནི་བེ་རྨའི་
རིགས་ཆེན་པོ་ཞེས་བརྗོད་དོ། །རིགས་ཀྱི་བུ་དེ་བཞིན་དུ་དེ་བཞིན་གཤེགས་པ་
ཡང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་ནས་མི་རྟག་པ་དང་
སྡུག་བསྔལ་བ་དང་བདག་མེད་པ་དང་མི་གཙང་པ་ཡིད་འབྱུང་བའི་གཏམ་
གྱིས་འཁོར་བ་ལ་དགའ་བའི་སེམས་ཅན་རྣམས་སྐྱོ་བ་སྐྱེད་པར་མཛད་དེ་
འཕགས་པའི་ཆོས་འདུལ་བ་ལ་འཛུད་པར་མཛད་དོ། །དེ་ཙམ་གྱིས་དེ་བཞིན་
གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་ཆོས་འཁོར་གཉིས་པ་
ཆོས་ཐམས་ཅད་གང་ཟག་གི་བདག་གི)སྟོང་བ་ཉིད་དང་(འགོག་པ་ཞི་བ་གྱ་ནོམ)མཚན་མ་མེད་
པ་དང་(འདུས་བྱས་མི་རྟག་པ་ཟག་བཅས་སྡུག་བསྔལ་བ་ནི)སྨོན་པ་མེད་པའི་གཏམ་གྱིས་དེ་
བཞིན་གཤེགས་པའི་ཚུལ་རྟོགས་པར་མཛད་དོ། །དེ་ཙམ་གྱིས་དེ་བཞིན་
གཤེགས་པ་བརྩོན་པ་འདོར་བ་ཡང་མ་ཡིན་ཏེ། དེའི་འོག་ཏུ་ཕྱིར་མི་ལྡོག་པའི་
14



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཆོས་ཀྱི་འཁོར་ལོའི་གཏམ་འཁོར་གསུམ་ཡོངས་སུ་དག་པའི་གཏམ་གྱིས་རང་
བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་
ཡུལ་ལ་འཇུག་པར་མཛད་དོ། །ཞེས་གསུངས་ལ། འཁོར་གསུམ་ཡོངས་སུ་དག་
པ་ནི། བརྒྱད་སྟོང་བ་ལས། འཁོར་གསུམ་ཡོངས་སུ་དག་པ་གང་ཞེ་ན། འདས་
པ་ལ་སེམས་མི་འཇུག མ་འོངས་པ་ལ་རྣམ་པར་ཤེས་པ་མི་འཇུག ད་ལྟར་
བྱུང་བ་ལ་ཡིད་ལ་བྱེད་པར་མི་འཇུག་གོ །ཞེས་སོ། །ཡང་འཕགས་པ་ཀླུ་སྒྲུབ་
ཀྱི་རིན་ཆེན་ཕྲེང་བ་ལས། བརྡ་སྤྲོད་པ་དག་ཇི་ལྟ་བོར། ། ཡི་གེ་ཕྱི་མོ་ཀློག་
འཇུག་ལྟར། །དེ་བཞིན་སངས་རྒྱས་གདུལ་བྱ་ལ། །ཇི་ཙམ་བཟོད་པའི་ཆོས་
སྟོན་ཏོ། །ཞེས་གསུངས་སོ། །གཞན་ཡང་མྱང་འདས་ཆེན་པོར་འོ་མའི་སྨན་གྱི་
དཔེ་དང་སྦྱར་བ་སོགས་སོར་ཕྲེང་གི་མདོ་དང་བློ་གྲོས་མི་ཟད་པའི་མདོ་སོགས་
ཡོད་མོད་ཀྱང་འདིར་མ་སྤྲོས་སོ། །གཉིས་པ་རིགས་པ་ནི། འཁོར་ལོ་ཐ་མ་
ཆོས་ཅན། ངེས་དོན་གྱི་མདོ་ཡིན་ཏེ། ངེས་དོན་དོན་དམ་བདེན་པ་དངོས་
བསྟན་གཙོ་བོར་བསྟན་པའི་མདོ་ཡིན་པའི་ཕྱིར། གལ་ཏེ་ཁ་ཅིག་གིས་འདོད་
པ་ལྟར་འཁོར་ལོ་བར་བ་ངེས་དོན་ཐ་མ་དྲང་དོན་ཡིན་ན། གདུལ་བྱ་ངེས་དོན་
ལ་ཁྲིད་ཟིན་པའི་འོག་ཏུ་སླར་ཡང་དྲང་དོན་ལ་ཁྲིད་དགོས་པ་ལས་དེ་མི་རུང་
བའི་ཕྱིར་ཏེ། འཕགས་པ་ཐུགས་རྗེ་ཆེན་པོ་བསྟན་པའི་མདོ་སྔར་བཀོད་པ་
ལྟར་འཁོར་ལོ་རྣམ་གསུམ་གདུལ་བྱའི་རྒྱུད་སྦྱོང་ཚུལ་གྱི་རིམ་པ་ཡིན་པས་ཁྱོད་
ལྟར་ན་དྲང་ངེས་སྟོན་པའི་གོ་རིམ་འཁྲུགས་པའི་ཕྱིར་རོ། །ཡང་ཐ་མའི་གདུལ་
བྱ་ཐེག་པ་མཐའ་དག་ལ་ཞུགས་པས་རྒྱུད་སྦྱང་ཟིན་པའི་དབང་རྣོན་ཡིན་པས་
དེ་ལ་ངེས་དོན་མཐར་ཐུག་སྟོན་པ་སྐབས་སུ་བབས་པ་ཡིན་ལ། མདོ་སྡེ་
དགོངས་འགྲེལ་ལས་དྲང་ངེས་ཕྱེ་བ་དེ་དྲང་དོན་ཡིན་ན་རྗེ་བཙུན་བྱམས་པ་
15



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
དང་ཐོགས་མེད་སོགས་ཀྱིས་དྲང་དོན་དུ་བཀྲལ་དགོས་ཀྱང་ངེས་དོན་མཐར་
ཐུག་ཏུ་བཀྲལ་བའི་ཕྱིར་ཐ་མ་ངེས་དོན་གྱི་མདོར་གྲུབ་ལ། དེ་ལྟ་མ་ཡིན་ན་
སངས་རྒྱས་རང་ཉིད་ཀྱིས་འཕགས་པ་ཐོགས་མེད་ལུང་བསྟན་པར། མདོ་སྡེ་
ངེས་དོན་དྲང་བའི་དོན། །རྣམ་པ་མང་པོ་རབ་ཏུ་འབྱེད། །ཅེས་དྲང་ངེས་འབྱེད་
པར་ལུང་སྟོན་པ་འཁྲུལ་བར་འགྱུར་རོ། །
། དྲི་བ་དྲུག་པ་ནི། གཅིག་དུ་བྲལ་གྱི་རིགས་པས་ཆོས་དབྱིངས་བདེན་
མེད་དུ་སྒྲུབ་པ་ལ་ལན་ཇི་ལྟར་འདེབས་ཞེས་པའོ། །དེའི་ལན་ནི། ཆོས་
དབྱིངས་ཆོས་ཅན། བདེན་པར་མེད་དེ། གཅིག་དང་དུ་མ་གང་དུ་ཡང་བདེན་
པར་མ་གྲུབ་པའི་ཕྱིར་ཞེ་ན། དེ་ལ་མ་ཁྱབ་ཀྱི་ལན་འདེབས་དགོས་ལ། འོ་ན་
དེ་ལ་ཁྱབ་པ་མེད་ན་ཀུན་རྫོབ་རྣམས་གཅིག་དུ་བྲལ་གྱིས་ཚུལ་ཇི་ལྟར་བདེན་
མེད་དུ་སྒྲུབ་ཅེ་ན། དེ་ནི་ཀུན་རྫོབ་ཀྱི་ཆོས་རྣམས་ཆོས་ཅན། བདེན་པར་མེད་
དེ། སྣང་གྲགས་ཀྱི་ཆོས་གང་ཞིག གཅིག་དང་དུ་མ་གང་དུ་བདེན་པར་མེད་
པའི་ཕྱིར། དེའི་གནད་ཡང་ཀུན་རྫོབ་ཀྱི་ཆོས་རྣམས་གཅིག་དང་དུ་མ་གང་དུ་
བདེན་པར་མེད་ན་གཞན་དུ་བདེན་པར་གྲུབ་ཚུལ་མེད་ལ། ཆོས་དབྱིངས་དོན་
དམ་བདེན་པ་ནི་གཅིག་དང་དུ་མ་གང་དུ་བདེན་པར་མེད་ཀྱང་དེ་ལས་གཞན་
མཉམ་བཞག་སོ་སོ་རང་རིག་གི་ངོར་བདེན་པས་ན་བདེན་པའོ། །ཡང་ཐེག་
མཆོག་དབུ་མའི་ཟིན་བྲིས་ལས། ཡང་དོན་དམ་དབྱིངས་དེ་ཆོས་ཅན། རང་
བཞིན་གྱི་མ་གྲུབ་སྟེ། ཁྱོད་གཅིག་དང་དུ་མ་གང་རུང་དུ་མ་གྲུབ་པའི་ཕྱིར་རོ་
སྙམ་ན། དེ་ལ་འགལ་ཁྱབ་ཡིན་ཏེ། གཅིག་དང་དུ་མ་གང་རུང་དུ་གྲུབ་ན།
རང་བཞིན་གྱི་གྲུབ་པ་བུད་དོ། །ཞེས་པའི་ཚིག་ཟིན་གྱི་དགོངས་དོན་གང་ཡིན་
དང༌། གལ་ཏེ་ཡི་གེ་མ་དག་པ་ཡིན་ན་ནོར་བཅོས་ཇི་ལྟར་བྱེད་དགོས་སོགས་་་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ལ་དཔྱད་པར་བྱའོ། །
། དྲི་བ་བདུན་པ་ནི། རྣམ་པར་བཞག་པའི་བདེན་བཞིའི་མཚན་ཉིད་
དང་དབྱེ་བ་གང་ཞེས་པ་དེའོ། །དེའི་ལན་ནི། དེ་ལ་དང་པོ་རྣམ་པར་བཞག་མ་
བཞག་གི་བདེན་པ་བཞི་ལས། རྣམ་པར་མ་བཞག་པའི་བདེན་བཞི་ནི། དོན་
དམ་པའི་བདེན་བཞི་སྟེ་ཆོས་ཀྱི་དབྱིངས་ལམ་བདེན་གྱི་རྣམ་པར་ཤར་བ་དོན་
དམ་པའི་ལམ་བདེན་དང་། སངས་རྒྱས་ཀྱི་ཆོས་སྐུ་དོན་དམ་པའི་སྲིད་པ་
གསུམ་གྱི་རྣམ་པར་ཤར་བ་དོན་དམ་པའི་སྡུག་བསྔལ་གྱི་བདེན་པ་དང་། ཆོས་
སྐུ་དོན་དམ་པའི་ལས་ཉོན་གྱི་རྣམ་པར་ཤར་བ་ནི་དོན་དམ་པའི་ཀུན་འབྱུང་
ཞེས་བྱ་སྟེ། དེ་དག་ནི་ཐུན་མོང་མ་ཡིན་པའི་འགོག་པའི་བདེན་པ་དངོས་ཡིན་
ནོ། །རྣམ་པར་བཞག་པའི་བདེན་པ་བཞི་ནི། ཐེག་པ་ཀུན་ལ་གྲགས་པའི་སྒྲ་
རྟོག་གིས་ཐ་སྙད་རྣམ་པར་བཞག་ཏུ་ཡོད་པའི་བདེན་པ་བཞི་ཡིན་ཏེ། ཐེག་
མཆོག་དབུ་མའི་ཟིན་བྲིས་ལས། སྤྱིར་བདེན་པ་བཞི་ལ་རྣམ་པར་བཞག་པའི་
བདེན་པ་བཞི་དང༌། རྣམ་པར་མ་བཞག་པའི་བདེན་བཞི་གཉིས་ལས། དང་
པོ་ནི། ཐེག་པ་ཀུན་ལ་གྲགས་པ་སྟེ་དེ་ནི་སྒྲ་དང་རྟོག་པས་ཐ་སྙད་རྣམ་པར་
བཞག་ཏུ་ཡོད་པས་ན་དེ་སྐད་ཅེས་བྱ་ལ། གཉིས་པ་ནི་སྒྲ་རྟོག་གི་ཐ་སྙད་
བཞག་ཏུ་མེད་པ་དོན་དམ་ཆོས་ཉིད་བདེན་བཞིའི་རྣམ་པར་སྣང་བ་དེའོ། །
དེས་ན་རྒྱུ་མཚན་ལ་རྣམ་པར་བཞག་པའི་བདེན་པ་བཞི་ཆར་གྱི་ཆ་ཡོད་པ་ཡིན་
ལ། ཞེས་གསུངས་སོ། །དེ་ལྟའི་རྣམ་པར་བཞག་པའི་བདེན་བཞི་བཤད་པ་ལ་
བཞི་ལས། དང་པོ་སྡུག་བདེན་གྱི་མཚན་ཉིད་དང་དབྱེ་བ་ནི། ཉོན་མོངས་པའི་
ཐོག་པ་དང་བཅས་པའི་རང་རྒྱུ་ལས་ཉོན་གྱི་འབྲས་བུས་བསྡུས་པ་ནི། སྡུག་
བདེན་གྱི་མཚན་ཉིད། མཚན་གཞི་དང་དབྱེ་བ་ནི། ལས་ཉོན་གྱིས་བསྐྱེད་པའི་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
སྣོད་བཅུད་གཉིས་ཡིན་ཏེ། ཀུན་བཏུས་ལས། སྡུག་བསྔལ་གྱི་བདེན་པ་གང་
ཞེ་ན། སེམས་ཅན་སྐྱེ་བ་དང་སྐྱེ་བའི་གནས་ཀྱིས་ཀྱང་རིག་པར་བྱའོ། །ཞེས་
གསུངས་པའི་ཕྱིར་རོ། །གཉིས་པ་ཀུན་འབྱུང་བདེན་པའི་མཚན་ཉིད་དང་དབྱེ་
བ་ནི། ཉོན་མོངས་པའི་ཟག་པ་དང་བཅས་པའི་རང་འབྲས་སྡུག་བདེན་གྱི་
རྒྱུས་བསྡུས་པ་དེ། ཀུན་འབྱུང་བདེན་པའི་མཚན་ཉིད། མཚན་གཞི་དང་དབྱེ་
བ་ནི། ཟག་བཅས་ཀྱི་ལས་དང་ཉོན་མོངས་པ་གཉིས་ཡིན་ཏེ། མངོན་པ་ཀུན་
བཏུས་ལས། ཀུན་འབྱུང་བའི་བདེན་པ་གང་ཞེ་ན། ཉོན་མོངས་པ་དང་ཉོན་
མོངས་པའི་དབང་གིས་བྱུང་བའི་ལས་སོ། །ཞེས་གསུངས་སོ། །
གསུམ་པ་རྣམ་པར་བཞག་པའི་འགོག་བདེན་གྱི་མཚན་ཉིད་དང་དབྱེ་བ་
ནི། ཉ་ཊཱིཀ་ལྟར་འགོག་བདེན་གྱི་མཚན་ཉིད་ནི། ཐུན་མོང་གི་དབང་དུ་བྱས་
པའི་འདུས་མ་བྱས་གང་ཞིག རང་རྒྱུ་ལམ་བདེན་གྱི་བྲལ་འབྲས་ཡིན་པའོ། །
དབྱེ་ན། རྗེས་མཐུན་དང་མཚན་ཉིད་པ་གཉིས་དང༌། སློབ་མི་སློབ་དང༌། དགྲ་
བཅོམ་རྒྱུན་བཅས་རྒྱན་མེད་དང༌། ལྷག་བཅས་ལྷག་མེད་གཉིས་དང་། སངས་
རྒྱས་བྱང་སེམས་ཀྱི་མྱང་འདས་གཉིས་སྟེ་ཚན་པ་ལྔའོ། །རྣམ་པར་མ་བཞག་
པའམ་ཐུན་མོང་མ་ཡིན་པའི་འགོག་བདེན་གྱི་མཚན་ཉིད་སོགས་ནི། ཆོས་ཀྱི་
དབྱིངས་གདོད་ནས་རང་བཞིན་གྱི་རྣམ་པར་དག་པའི་དེ་བཞིན་ཉིད་དེ།འགོག་
བདེན་ཀྱི་མཚན་ཉིད། མཚན་གཞི་དང་དབྱེ་བ་ནི། རང་བཞིན་རྣམ་དག་དང་།
གློ་བུར་རྣམ་དག་གི་དེ་བཞིན་ཉིད་དོ། །བཞི་བ་ལམ་བདེན་གྱི་མཚན་ཉིད་དང་
དབྱེ་བ་ནི། ཚོགས་ཆོས་བདེན་བཞིའི་རྣམ་བཤད་ལྟར་ཐབས་དང་ཤེས་རབ་
ཟུང་དུ་འབྲེལ་བའི་དགེ་བ་གང་ཞིག རྣམ་པར་གྲོལ་བའི་འཇུག་ངོགས་སུ་གྱུར་
པ་དེ། ལམ་བདེན་གྱི་མཚན་ཉིད། ཡང་ན་ཉ་ཊིཀ་ལྟར་གཉེན་པོའི་སྒོ་ནས་



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཟག་མེད་འདུས་བྱས་གང་ཞིག འགོག་བདེན་གྱི་བྲལ་རྒྱུ་དེ། ལམ་བདེན་གྱི་
མཚན་ཉིད། མཚན་གཞི་དང་དབྱེ་ བ་ནི། ཚོགས་ལམ། སྦྱོར་ལམ། མཐོང་
ལམ། སྒོམ་ལམ། མི་སློབ་ལམ་རྣམས་ཡིན་ཏེ། ཀུན་བཏུས་ལས། ལམ་རྣམ་
པ་ལྔ་སྟེ། ཚོགས་ཀྱི་ལམ་དང་། སྦྱོར་བའི་ལམ་དང༌། མཐོང་བའི་ལམ་དང༌།
སྒོམ་པའི་ལམ་དང་། མཐར་ཕྱིན་པའི་ལམ་མོ། །ཞེས་གསུངས་པའི་ཕྱིར་རོ། །
༑ དྲི་བ་བརྒྱད་པ་ནི། ཀུན་རྫོབ་གཟུགས་སྐུ་གཉིས་སངས་རྒྱས་དངོས་
ཡིན་ནམ་མིན་ཞེས་པ་དེའོ། །དེའི་ལན་ནི། རང་ལུགས་ཀྱི་གཞུང་རྣམས་སུ་
གཟུགས་སྐུ་རྣམ་གཉིས་དོན་དམ་ལ་སྦྱར་ནས་དོན་དམ་པའི་ གཟུགས་སྐུ་
གཉིས་གཟུགས་སྐུ་དངོས་དང་ཀུན་རྫོབ་ཀྱི་གཟུགས་སྐུ་སངས་རྒྱས་དངོས་མ་
ཡིན་པར་གཟུགས་སྐུ་བཏགས་བ་ཡིན་པར་གསུངས་ཟིན་ལ་བཤད་པ་དང་།
གཟུགས་སྐུ་གཉིས་ཀུན་རྫོབ་གཟུགས་ཀྱི་སྐུ་ལ་སྦྱར་ནས་སངས་རྒྱས་ཡིན་པ་
ལྟ་བུར་གསུངས་ཚུལ་གཉིས་ལས། དང་པོ་ནི། རྡོ་རྗེ་གཅོད་པའི་མདོ་ལས།
གང་དག་ང་ལ་གཟུགས་སུ་ལྟ། །གང་དག་ང་ལ་སྒྲར་ཤེས་པ། །ལོག་པར་སོང་
ལ་ཞུགས་པ་སྟེ། །སྐྱེ་བོ་དེ་ཡིས་ང་མི་མཐོང་། །སངས་རྒྱས་རྣམས་ནི་ཆོས་ཀྱི་
སྐུ། །འདྲེན་པ་རྣམས་ནི་ཆོས་ཉིད་ལྟ། །ཞེས་རང་ཉིད་ཀྱི་ཡིན་ལུགས་དང༌།
གདུལ་བྱའི་མཐོང་ལུགས་གཉིས་གསུངས་ལ། སྤྱན་རས་གཟིགས་ཀྱི་དྲི་མེད་
འོད་ལས། ངོ་བོ་ཉིད་ཀྱི་སྐུ་དེ་སྐུ་གསུམ་མཛད་པ་དང་བཞིར་ངེས་པར་བྱམས་
པས་གསུངས། ཞེས་གསུངས་པས་ངོ་བོ་ཉིད་སྐུ་དབྱེ་གཞི་དང་སྐུ་ལྷག་མ་
གསུམ་དང་མཛད་པ་རྣམས་དབྱེ་བ་ཡིན་པ་ལྟ་བུར་གསུངས་པ་དང་། ཕར་
ཕྱིན་མདོ་ལུགས་མ་ལས། ཆོས་སྐུའི་རྣམ་འགྱུར་ཡིན་པས་དོན་ལ་ཆོས་སྐུ་མ་
ཡིན་པའི་གཟུགས་སྐུ་མེད་ཅེས་པའི་དོན་ཏོ། །ཞེས་དང༌། གཟུགས་སྐུ་གཉིས་



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
ནི་སངས་རྒྱས་རང་ཉིད་ཀྱི་ཆ་ནས་དོན་དམ་པ་ཆོས་ཉིད་ཀྱི་སྐུ་འབའ་ཞིག་ཡིན་
ཡང་། གདུལ་བྱ་སེམས་ཅན་གྱིས་ཆོས་ཅན་དངོས་པོའི་སྐུར་མཐོང་བའི་ཆ་
ནས་ཀུན་རྫོབ་པའི་སྐུ་དང་། བཏགས་པོ་པ་ཡི་སྐུ་དང་། བརྡའི་སྐུ་ལ་སོགས་
པར་གསུངས་སོ། །དེས་ཆོས་ཉིད་ཀྱི་ལོངས་སྐུ་དང༌། སྤྲུལ་སྐུ་དེ་ཉིད་གདུལ་
བྱ་དངོས་པོར་འཛིན་པའི་བག་ཆགས་ཤས་ཆེ་བ་རྣམས་ལ་དངོས་པོའི་སྐུ་སྣ་
ཚོགས་པར་སྣང་ཡང་དངོས་པོའི་སྐུ་ནི་གདགས་གཞི་དེ་ཉིད་ལ་བརྟགས་པ་
ཙམ་དུ་ཟད་ཀྱི། དོན་ལ་ནི་གཟུགས་སྐུའི་རྣམ་པར་སྣང་ཡང་ཆོས་སྐུ་ཉིད་ཡིན་
པའི་ཕྱིར་རོ། །ཞེས་དང༌། དེས་ན་ཆོས་ཀྱི་སྐུ་ཉིད་གཟུགས་སྐུའི་རྣམ་པར་
ཤར་བ་ལ་སེམས་ཅན་གྱིས་དངོས་པོའི་སྐུར་མཐོང་བའི་ཆ་དེ་ཉིད་སྐུ་བཏགས་
པ་བ་དང་ཀུན་རྫོབ་པ་དང༌། བརྡའི་སྐུ་ཡིན་ནོ། །ཞེས་དང༌། རང་ཉིད་ཀྱི་
ཡིན་ལུགས་རེ་དང་སེམས་ཅན་གྱི་མཐོང་ལུགས་རེ་སྟེ། གཞི་གཅིག་གི་སྟེང་དུ་
བདེན་པ་གཉིས་ཀའི་སྐུ་སྟོན་ཏོ། །ཞེས་དང༌། སེམས་ཅན་གྱི་བསམ་པ་དགེ་
བའི་བག་ཆགས་མི་འདྲ་བའི་དབང་གིས་དངོས་པོ་སྣ་ཚོགས་ཀྱི་སྐུར་མཐོང་བ་
འདི་ལོངས་སྐུ་བཏགས་པ་བ་ཡིན་ནོ། །ཞེས་དང་། ཤེར་འགྲེལ་སྔོན་མེད་
ལེགས་བཤད་ལས། སངས་རྒྱས་རང་སྣང་གི་དོན་གནས་ཚུལ་གྱི་སྤྲུལ་སྐུ་
དངོས་ཡིན་ཞིང་། ས་བཅུའི་སེམས་དཔའ་ལ་སྣང་བ་དེ་དངོས་མ་ཡིན་ཡང་
ཕྱོགས་མཐུན་དུ་བསྡུ་ལ། ཞེས་སོགས་ཀྱི་གསུངས་ཟིན་ལ་གཟུགས་སྐུ་གཉིས་
དོན་དམ་ལ་སྦྱར་ནས་གཟུགས་སྐུ་སངས་རྒྱས་ཡིན་ཡང་ཀུན་རྫོབ་གཟུགས་སྐུ་
སངས་རྒྱས་མ་ཡིན་པ་ལྟ་བུར་གསུངས་པ་དང་། ཚུལ་གཉིས་རྣམ་འབྱེད་ལས།
གཟུགས་སྐུ་གདུལ་བྱ་གཞན་སྣང་གིས་བསྡུས་ཀྱི་སངས་རྒྱས་མ་ཡིན་པར་
བཞེད་པ་དང༌། ཞེས་གཟུགས་སྐུ་སངས་རྒྱས་མ་ཡིན་པར་ཚིག་ཟིན་ལ་
20



ཇོ་ནང་ཤརྩྭ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་ལ།
གསུངས་པ་དང༌། གཞན་སྟོང་སྙིང་པོ་ལས། ལོངས་སྤྲུལ་གཉིས་ལ་དངོས་
བཏགས་མ་ཕྱེ་ན་ཆ་མཉམ་ཞིང་། ཞེས་དེ་གཉིས་དངོས་བཏགས་མ་ཕྱེ་ན་
བདེན་པ་གཉིས་ཀའི་ཆ་ཡོད་པ་མཉམ་པར་གསུངས་པ་ཡིན་ནོ། །
གཉིས་པ་ནི། བསྟན་བཅོས་རྒྱུད་བླ་མ་ལས། རང་དོན་གཞན་དོན་དོན་
དམ་སྐུ་དང་ནི། །དེ་ལ་བརྟེན་པའི་ཀུན་རྫོབ་སྐུ་ཉིད་དེ། །བྲལ་དང་རྣམ་པར་
སྨིན་པའི་འབྲས་བུ་ཡི། །ཡོན་ཏན་དབྱེ་བ་དྲུག་ཅུ་བཞི་འདི་དག །བདག་ཉིད་
ཀྱི་ནི་འབྱོར་བའི་གནས། །དམ་པའི་དོན་གྱི་སྐུ་ཡིན་ཏེ། །དྲང་སྲོང་རྣམས་ཀྱི་
བརྡའ་ཡི་སྐུ། །ཕ་རོལ་ཕུན་སུམ་ཚོགས་པའི་གནས། །དང་པོའི་སྐུ་ནི་སྟོབས་
ལ་སོགས། །བྲལ་བའི་ཡོན་ཏན་རྣམས་དང་ལྡན། །གཉིས་པ་སྐྱེས་བུ་ཆེན་
པོའི་མཚན། །རྣམ་སྨིན་ཡོན་ཏན་དག་དང་ལྡན། །ཞེས་བྲལ་འབྲས་ཆོས་སྐུ་
ལ་བྲལ་བའི་ཡོན་ཏན་སྟོབས་སོགས་ཚང་བ་དང༌། བསྐྱེད་འབྲས་གཟུགས་སྐུ་
ལ་བསྐྱེད་པའི་ཡོན་ཏན་མཚན་བཟང་སོགས་གསུངས་ལ། རྒྱུད་བླའི་ལུང་འདི་
རི་ཆོས་སུ་དྲངས་ནས་འདི་ལྟར་གསུངས་ཏེ། འདི་དག་གིས་ནི་ཁ་ཅིག་ཆོས་
སྐུའང་བསྐྱེད་འབྲས་ཀུན་རྫོབ་ཏུ་འདོད་པ་དང༌། ཁ་ཅིག་གཟུགས་སྐུ་ཡང་
བྲལ་འབྲས་དོན་དམ་དུ་འདོད་པ་བསལ་བ་ཡིན་ནོ། །ཞེས་པ་ནས། ཁ་ཅིག་
ཆོས་སྐུའང་སེམས་ཅན་རྣམས་ལ་དང་པོ་ནས་མེད་པར་འདོད་པ་དང་། ཁ་
ཅིག་གཟུགས་སྐུའང་སེམས་ཅན་རྣམས་ལ་དང་པོ་ནས་ཡོད་པར་འདོད་པ་ཡང་
ཤིན་ཏུ་འཁྲུལ་ཏེ། གཏེར་དང་འབྲས་བུའི་ཤིང་བཞིན་དུ། །ཞེས་སོགས་རྒྱ་
ཆེར་གསུངས་པའི་ཕྱིར་རོ། །ཞེས་དང་། དེ་ལྟར་སྐུ་གསུམ་མམ་སྐུ་བཞི་གང་
ལྟར་བཞག་ཀྱང་གཟུགས་སྐུ་གཉིས་ནི་ཀུན་རྫོབ་བརྡའི་སྐུ་སྟེ། ཞེས་དང༌།
འདིར་ལོངས་སྤྱོད་རྫོགས་པ་དང་སྤྲུལ་བའི་སྐུ་ལ་ཡང་བདེན་གཉིས་རྣམ་དབྱེ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཤེས་ན་ཐུབ་པའི་བཀའ་ལ་མི་རྨོངས་པར་འགྱུར་རོ། །དེ་ལ་གཟུགས་སྐུ་རྣམ་
པ་གཉིས་ནི་ཀུན་རྫོབ་ཀྱི་ལོངས་སྤྱོད་རྫོགས་པ་དང་སྤྲུལ་བའི་སྐུ་སྟེ་ཐུན་མོང་
དུ་རབ་ཏུ་གྲགས་པའོ། །ཞེས་དང༌། ཆོས་རྗེ་ཀུན་མཁྱེན་གྱི་རྒྱུད་བླའི་འགྲེལ་
བར། སངས་རྒྱས་ཞེས་པའང་རང་དོན་ཕུན་སུམ་ཚོགས་པ་དང་། གཞན་དོན་
ཕུན་སུམ་ཚོགས་པ་མཐར་ཕྱིན་པས་རབ་ཏུ་ཕྱེ་བ་ཡིན་ལ། དེ་ཡང་རྟེན་རང་
དོན་དོན་དམ་པ་ཆོས་ཀྱི་སྐུ་དང་ནི། དེ་ལ་བརྟེན་པའི་གཞན་དོན་ཀུན་རྫོབ་
གཟུགས་ཀྱི་སྐུ་དེ་ཉིད་དེ། སྐུ་གཉིས་ཀྱི་བདག་ཉིད་ཅན་ཡིན་ཞིང༌། དེ་དག་
ལ་ཡོད་པ་ལ་བརྟེན་པའི་ཡོན་ཏན་ལ་ཕྱེ་ནའང་ཆོས་སྐུ་ལ་ཡོད་པ་བྲལ་བའི་
འབྲས་བུའི་ཡོན་ཏན་སུམ་ཅུ་རྩ་གཉིས་དང༌། གཟུགས་སྐུ་ལ་ཡོད་པ་རྣམ་པར་
སྨིན་པའི་འབྲས་བུ་ནི་ཡོན་ཏན་སུམ་ཅུ་རྩ་གཉིས་ཏེ། གཉིས་ཀ་བསྡོམས་པ་
ལས་ཡོན་ཏན་གྱི་དབྱེ་བ་དྲུག་ཅུ་རྩ་བཞི་པོ་འདི་དག་ཡིན་ནོ། །ཞེས་སོགས་
གསུངས་པས་གང་གི་གསུངས་ཟིན་ལྟར་འཇོག་ཅེ་ན། བདག་གི་རྣམ་པར་རྟོག་
པ་ལ་རེ་ཞིག་འདི་ལྟར་ཁས་ལེན་པར་བྱ་སྟེ། ཀུན་རྫོབ་གཟུགས་སྐུ་སངས་
རྒྱས་མ་ཡིན་པ་ཚིག་ཟིན་ལ་གསུངས་པ་ནི། དོན་གྱི་གནས་ལུགས་ལ་སངས་
རྒྱས་མ་ཡིན་པར་དགོངས་པ་དང་། ཀུན་རྫོབ་གཟུགས་སྐུ་གཉིས་གཟུགས་སྐུ་
བཏགས་པ་བ་གསུངས་ཟིན་ལ་བཤད་པ་ནི། དོན་དམ་པའི་སྐུ་བཞི་གཙོ་བོར་
བསྟན་པའི་དབང་དུ་བྱས་ནས་དེ་སྐད་གསུངས་པའོ། ། གཟུགས་སྐུ་གཉིས་
སངས་རྒྱས་དངོས་ཡིན་ཡང་སངས་རྒྱས་མ་ཡིན་པ་ལྟ་བུར་གསུངས་པ་ནི་
གནས་ལུགས་དོན་དམ་པའི་སངས་རྒྱས་མ་ཡིན་པ་དང་སངས་རྒྱས་རང་སྣང་
ལ་སངས་རྒྱས་མ་ཡིན་པར་དགོངས་པ་ཡིན་ནམ་སྙམ། དེ་ལྟར་མ་ཡིན་ན་
ཀུན་རྫོབ་གཟུགས་སྐུ་སངས་རྒྱས་ལ་མ་ཐོབ་དགོས་ལ། དེ་ལྟར་ན་ཐོབ་བྱ་ནི་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཡིན་པས་སེམས་ཅན་ལ་ཐོབ་དགོས་ལ། དེ་འདོད་ན། སེམས་ཅན་ལ་སངས་
རྒྱུས་ཡོད་ཀྱང་སངས་རྒྱས་ཡིན་མི་དགོས་པའི་རྒྱུ་མཚན་དུ། རི་ཆོས་ལས།
སེམས་ཅན་ཐམས་ཅད་ལ་ཀུན་རྫོབ་ཀྱི་སངས་རྒྱས་ཡོད་པར་ཁས་མ་བླངས་
པའི་ཕྱིར། ཞེས་གསུངས་པ་འབྲེལ་མེད་དུ་འགྱུར་རོ། །ཁྱད་པར་དུ་གཟུགས་
སྐུ་གཉིས་སངས་རྒྱས་ཡིན་པར་ཉ་དབོན་ཀུན་དགའ་དཔལ་གྱིས་མཛད་པའི་
གཞི་ལམ་འབྲས་གསུམ་ལས་བརྩམས་པའི་དྲིས་ལན་ཡིད་ཀྱི་མུན་སེལ་ལས་
ལུང་རིགས་ཞིབ་རྒྱས་ཀྱིས་འདི་ལྟར་གསུངས་སྟེ། ཇི་སྐད་དུ། བཅོམ་ལྡན་
འདས་ཀྱི་དོན་ལ་རྟོན་པར་བྱ་ཡི་ཚིག་འབྲུ་ལ་སྟོན་པར་མི་བྱའོ། ཞེས་བཀའ་
བསྩལ་བ་ལྟར་དགོངས་པ་ཟབ་མོ་གང་ཡིན་དཔྱད་ནས་དེ་དང་མི་འགལ་བ་
ཁས་བླངས་ཀྱི་སྒྲ་ཅི་བཞིན་པ་མ་ཡིན་ཏེ།ཧ་ཅིང་ཐལ་བར་འགྱུར་བའི་ཕྱིར་རོ།།
དེས་ན་རྒྱུད་བླ་མའི་ལུང་དོན་སྒྲ་ཅི་བཞིན་པར་བྱས་ནས་མཆོག་གི་སྤྲུལ་བའི་
སྐུ་གདུལ་བྱ་སོ་སྐྱེའི་རང་སེམས་ཀྱི་སྣང་བ་ཡིན་གྱི་སངས་རྒྱས་སས་བསྡུས་ཀྱི་
སྐུ་མཚན་ཉིད་པ་མིན་ན་ཆུ་ནང་གི་ཟླ་གཉིས་ལྟ་བུ་མེད་པ་སྣང་བ་གཅིག་ཡིན་
ནམ་རྫས་སུ་ཡོད་པའི་སྣང་བ་ཡིན། དང་པོ་ལྟར་ན་ཤཱཀྱ་ཐུབ་པ་ལྟ་བུ་མཆོག་
གི་སྤྲུལ་བའི་སྐུ་དེས་ཆོས་ཕུང་བརྒྱད་ཁྲི་བཞི་སྟོང་གིས་ཆོས་འཁོར་བསྐོར་
བའང་མིན་པར་འགྱུར་རོ། །ཆུ་ནང་གི་ཟླ་གཉིས་བཞིན་མེད་པའི་སྣང་བ་ཡིན་
པའི་ཕྱིར་རོ། །འདོད་མི་ནུས་ཏེ། མཛོད་ལས། ཆོས་ཀྱི་ཕུང་པོ་བརྒྱད་ཁྲི་དག།
གང་རྣམས་ཐུབ་པའི་གསུངས་དེ་དག །ཅེས་སོགས་དང༌། མངོན་རྟོགས་རྒྱན་
དུ། གང་དང་ཡང་དག་ལྡན་པའི་ཐུབ་རྣམས་རྣམ་པ་ཀུན་ལྡན་སྣ་ཚོགས་འདི་
གསུང་བ། །ཞེས་སོགས་མདོ་རྒྱུད་བསྟན་བཅོས་ཀྱི་ལུང་མཐའ་ཡས་སོ། །
གཉིས་པ་ལྟར་ན། མཐའ་གཞན་བཀག་པའི་ལུང་རིགས་ཀྱིས་གདུལ་བྱ་སོ་
23



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
སྐྱེས་རང་ཉིད་ཀྱི་རྣམ་ཤེས་ཀྱིས་བསྡུས་པའི་དངོས་པོ་ཞིག་ཏུ་ཁས་ལེན་དགོས་
པར་འགྱུར་བ་ལས་མ་འདས་ལ། དེ་ལྟར་ན་དེས་གསུངས་པའི་འཁོར་ལོ་རིམ་
གསུམ། གསུང་རབ་ཡན་ལག་བཅུ་གཉིས་རྫོགས་པའི་སངས་རྒྱས་ཀྱི་གསུང་
རབ་མ་ཡིན་པར་འགྱུར། དེ་གསུང་བ་པོ་སངས་རྒྱས་ཡིན་པའི་གཟུགས་སྐུ་
མེད་ཀྱི་དེ་གསུང་པ་པོར་འདོད་པའི་གཟུགས་སྐུ་དེ་ནི་གདུལ་བྱ་སོ་སྐྱེའི་རྣམ་
ཤེས་ ཀྱི་བདག་ཉིད་ཡིན་པའི་ཕྱིར། འདོད་ན། བཀའ་འཁོར་ལོ་རིམ་པ་
གསུམ་དང་། གསུང་རབ་ཡན་ལག་བཅུ་གཉིས་སངས་རྒྱས་ཀྱི་བཀའ་མཚན་
ཉིད་པ་མ་ཡིན་པར་ཐལ་བར་འགྱུར། དེ་ཡང་འདོད་ན། དེ་རྣམས་སྟོན་པ་
སངས་རྒྱས་ཀྱི་བཀར་མཛད་དེ་སེམས་དཔའ་ཆེན་པོ་རྣམས་དང་དགྲ་བཅོམ་
ཆེན་པོ་རྣམས་ཀྱིས་བཀའ་བསྡུ་བ་རིམ་པར་མཛད་པ་མི་འཐད་པར་ཐལ་བ་
དང༌། རྒྱན་དྲུག་ལ་སོགས་པའི་ཤིང་རྟ་ཆེན་པོ་རྣམས་ཀྱིས་བཀའི་དགོངས་
འགྲེལ་མཛད་དེ་བསྟན་པ་རྒྱས་པར་མཛད་པ་མི་འཐད་པར་ཐལ་བ་ལ་སོགས་
པ་སྐྱོན་དུ་མ་ཡོད་ཅིང་། གཞན་ཡང་སངས་རྒྱས་ཀྱི་བསྟན་པ་ལ་ཞུགས་ནས་
ལུང་དང་རྟོགས་པའི་དམ་པའི་ཆོས་ལ་འཇུག་ཅིང་བསྒྲུབ་པ་ནན་ཏན་དུ་བྱེད་
པའི་སོ་སྐྱེས་དང་འཕགས་པའི་གང་ཟག་སློབ་ལམ་མེད་པར་འགྱུར་ཏེ། ཆོས་
གསུང་བ་པོའི་སངས་རྒྱས་གཟུགས་སྐུ་མེད་ཅིང་། སྔར་བཤད་ཀྱི་རྟོགས་པ་ཡེ་
ཤེས་ཆོས་སྐུ་དང་། ངོ་བོ་ཉིད་སྐུ་ནི༔ གང་ཟག་དེ་དག་ལ་དངོས་སུ་ཆོས་སྟོན་
པར་ཁྱེད་ཀྱིས་ཁས་ལེན་པར་མི་ནུས་ཏེ། དེ་གཉིས་ནི་སངས་རྒྱས་ཁོ་ནའི་སྤྱོད་
ཡུལ་ཡིན་གྱི་གང་ཟག་དེ་དག་གི་སྤྱོད་ཡུལ་མ་ཡིན་པར་ཁྱོད་ཀྱིས་ཁས་བླངས་
པའི་ཕྱིར་རོ། །གཞན་ཡང་གདུལ་བྱ་སོ་སྐྱེས་རྣམས་ཀྱིས་མཚན་བཟང་སུམ་ཅུ་
རྩ་གཉིས་དང་དཔེ་བྱད་བཟང་བོ་བརྒྱད་ཅུའང་ཐོབ་པར་འགྱུར། སངས་རྒྱས་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ། །
མཆོག་གི་སྤྲུལ་བའི་སྐུ་དེ་རང་སེམས་ཀྱི་རྫས་ཡིན་ཅིང་། རང་སེམས་དེ་རང་
རྒྱུད་ལ་རྫས་སུ་མེད་ཀྱིས་བསྙོན་དུ་མེད་པའི་སྐྱེས་བུ་ཡིན་པའི་ཕྱིར། ཡང་
ལོངས་སྐུ་བྱང་སེམས་འཕགས་པའི་རང་སྣང་ཡིན་གྱི་སངས་རྒྱས་མཚན་ཉིད་
པ་མ་ཡིན་ན།གནས་འོག་མིན་ཆེན་པོ་ཁོ་ནར་བཞུགས་པ་ལ་སོགས་པའི་ངེས་
པ་ལྔ་ལྡན་གྱི་གཟུགས་སྐུ་དེ་གནས་མ་ལུས་པར་གྱུར་བའི་མེ་ལོང་ལྟ་བུའི་ཡེ་
ཤེས་ཀྱི་བདག་ཉིད་དུ་བྱམས་པས་གསུངས་པ་མི་འཐད་པར་ཐལ་བར་འགྱུར་
དེ་གདུལ་བྱ་སློབ་ལམ་པ་འགའ་ཞིག་གི་སེམས་ཀྱི་རང་སྣང་ཡིན་གྱི་སངས་
རྒྱས་མིན་པའི་ཕྱིར། འདོད་མི་ནུས་ཏེ། མདོ་སྡེ་རྒྱན་དུ། ཡེ་ཤེས་ཀུན་གྱི་རྒྱུ་
མཚན་ཕྱིར། །ཡེ་ཤེས་འབྱུང་གནས་ཆེན་པོ་འདྲ། །ལོངས་སྤྱོད་རྫོགས་པའི་
སངས་རྒྱས་ཉིད། །ཡེ་ཤེས་པ་གཟུགས་བརྙན་འབྱུང་ཕྱིར་རོ། །ཞེས་སོ། །བྱང་
སེམས་འཕགས་པ་སློབ་ལམ་པ་དེ་རྣམས་ ཀྱང་གནས་འོག་མིན་ཆེན་པོར་
སངས་རྒྱས་ཟིན་པར་འགྱུར་ཏེ། མདོ་བསྟན་ཆོས་རྣམས་སུ་གསུངས་པའི་སྐུ་
གསུམ་པ་ལོངས་སྤྱོད་རྫོགས་པའི་སྐུ་དེ། དེའི་རང་སེམས་ཀྱི་རང་སྣང་གི་རྫས་
ཉིད་ཡིན་པའི་ཕྱིར། ཇི་སྐད་དུ། ལང་ཀར་གཤེགས་མདོར། གཙང་མའི་གནས་
དག་སྤངས་པ་ཡི། །འོག་མིན་གནས་ནི་ཉམས་དགའ་བ། །ཡང་དག་སངས་
རྒྱས་དེར་སངས་རྒྱས། །སྤྲུལ་བ་པོ་ནི་འདིར་འཚང་རྒྱ། །ཞེས་བཤད་དོ། །རྐང་
བ་ཕྱི་མ་འདིས་མཆོག་ གི་ སྤྲུལ་སྐུ་ཡང་ སངས་རྒྱས་ སུ་ འགྲུབ་པོ། །ཞེས་
གསུངས་པ་དང་། སངས་རྒྱས་ཀྱི་གཟུགས་སྐུ་སངས་རྒྱས་ཀྱི་སས་མ་བསྡུས་
པར་གདུལ་བྱའི་སེམས་ཀྱི་སྣང་བ་ཙམ་དུ་སྟོན་པ་མ་ཡིན་ནོ། །དེ་ལྟར་མ་ཡིན་
པར་གཟུགས་སྐུ་གདུལ་བྱའི་རང་སྣང་ཁོ་ན་ཡིན་ན། དབུ་མ་རིན་ཆེན་ཕྲེང་བ་
ལས། སངས་རྒྱས་རྣམས་ཀྱི་གཟུགས་སྐུ་ནི། །བསོད་ནམས་ཚོགས་ལས་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
འཁྲུངས་པ་སྟེ། །ཆོས་ཀྱི་སྐུ་དེ་མདོར་བསྡུས་ན། །རྒྱལ་བོ་ཡེ་ཤེས་ཚོགས་
ལས་འཁྲུངས། །ཞེས་གསུངས་པས། གང་ཟག་ལྷས་སྦྱིན་གྱིས་སྐལ་བ་གྲངས་
མེད་དུ་མར་བསོད་ནམས་ཀྱི་ཚོགས་རབ་ཀྱི་མཐར་ཕྱིན་པར་བསགས་པའི་
འབྲས་བུ་དངོས་དེ་ཁོང་གིས་མ་ཐོབ་པར་གདུལ་བྱ་མཆོད་སྦྱིན་གྱིས་ཐོབ་པར་
འགྱུར་ཞིང་། འདོད་ན་ལས་བྱས་པ་ཆུད་ཟོས་ཤིང་མ་བྱས་པ་དང་འཕྲད་པར་
འགྱུར་རོ། །གཞན་ཡང་མདོ་གསེར་འོད་དམ་པ་ལས། དཔེར་ན་ནམ་མཁའ་
ལ་བརྟེན་ནས་གློག་འབྱུང་ངོ། །གློག་ལ་བརྟེན་ནས་འོད་འབྱུང་ངོ། །དེ་བཞིན་
དུ་ཆོས་ཀྱི་སྐུ་ལ་བརྟེན་ནས་ལོངས་སྤྱོད་རྫོགས་པའི་སྐུ་འབྱུང་ངོ། །ལོངས་སྤྱོད་
རྫོགས་པའི་སྐུ་ལ་བརྟེན་ནས་སྤྲུལ་བའི་སྐུ་འབྱུང་ངོ། །ཞེས་གསུངས་ཏེ། དཔེ་
དོན་རྣམ་པ་ཐམས་ཅད་དུ་མཚུངས་དགོས་པ་མ་ཡིན་མོད། སྐབས་སུ་བབ་
པའི་མཚུངས་ཆོས་ངེས་པར་སྦྱོར་དགོས་པས་འདིར་གློག་གི་འོད་དེ་གློག་དེ་
ཉིད་ཀྱི་རང་གི་མདངས་གསལ་བའི་ཆ་གཅིག་ཡིན་ལ། གློག་དང་བྲལ་མི་ཤེས་
པ་ཡིན་ཞིང་། དེ་གཉིས་ལ་མཆོག་དམན་གྱི་ཁྱད་མེད་པ་དེ་བཞིན་དུ་སངས་
རྒྱས་ ཀྱི་ལོངས་སྐུ་དང་ སངས་རྒྱས་རང་ཉིད་ཀྱིས་སྤྲུལ་བའི་སྤྲུལ་སྐུ་དང༌།
སངས་རྒྱས་ཀྱི་མེ་ལོང་ལྟ་བུའི་ཡེ་ཤེས་ལ་སོགས་པ་གདུལ་བྱའི་སྤྱོད་ཡུལ་དུ་
གསལ་བའི་ཡེ་ཤེས་ཀྱི་རྣམ་འགྱུར་ཉིད་ཡིན་པས། སངས་རྒྱས་ཀྱི་ས་ཉིད་
ཀྱིས་བསྡུས་པའི་ཕྱིར། དེ་གཉིས་ལ་བཟང་ངན་གྱི་ཁྱད་མེད་ཅིང་གདུལ་བྱའི་
སེམས་རྒྱུད་ཀྱིས་བསྡུས་པ་མ་ཡིན་ནོ། ། ཞེས་པ་ནས། དེས་ན་རྫོགས་པའི་
སངས་རྒྱས་ཀྱི་ལོངས་སྤྲུལ་གཉིས་པོ་ཡང་སངས་རྒྱས་ཀྱི་སས་བསྡུས་ཀྱི་ཡོན་
ཏན་ཁོ་ནར་ངེས་སོ། །ཞེས་སོགས་གསུངས་པས་རྒྱས་པར་དེར་བལྟ་བར་བྱའོ།།
གཞན་ཡང་ཀུན་རྫོབ་གཟུགས་སྐུ་གཉིས་སངས་རྒྱས་མ་ཡིན་ན་ཀུན་རྫོབ་ཀྱི་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
མེ་ལོང་ཡེ་ཤེས་སོགས་ཡེ་ཤེས་བཞི་དང༌། མཐར་ཕྱིན་པའི་ལམ་བདེན་
སོགས་སངས་རྒྱས་ཀྱི་རྒྱུད་ལ་མེད་པར་འགྱུར་བ་དང༌། རི་ཆོས་ལས། མེ་
ལོང་ལྟ་བུ་ལ་སོགས་པའི་ཡེ་ཤེས་བཞི་ལ་ནི། འདུས་ བྱས་ ཀྱང་ཡོད་ཅིང་
འདུས་མ་བྱས་ཀྱང་ཡོད་པས་ཀུན་རྫོབ་ཀྱང་ཡོད་ལ། ཞེས་པ་ནས། གཞན་
བྱུང་ཡེ་ཤེས་བཞི་དང་རང་བྱུང་ཡེ་ཤེས་ལྔ་སྟེ། ཞེས་དང་། ཀུན་རྫོབ་བགཟུགས་
སྐུ་བསྐྱེད་ནས་སེམས་ཅན་ཐམས་ཅད་ཀྱི་དོན་བྱ་དགོས། ཞེས་དང་། ཤེར་
འགྲེལ་སྔོན་མེད་ལེགས་བཤད་ལས། ལམ་བདེན་དངོས་ནི། མཐོང་སྒོམ་མི་
སློབ་ལམ་གསུམ་གྱིས་བསྡུས་པའི་ཡེ་ཤེས་གསར་བྱུང་རྒྱུ་རྐྱེན་ལས་སྐྱེས་པ་
རྣམས་ཡིན་ལ། ཞེས་གསུངས་པ་དང༌། ཀུན་རྫོབ་ཀྱི་སངས་རྒྱས་སངས་རྒྱས་
མིན་ན་ཀུན་གཞི་ཡེ་ཤེས་ལྔའི་རབ་ཏུ་དབྱེ་བ་ལས། ཀུན་གཞི་ཡིན་ལ་སངས་
རྒྱས་མིན་པ་ཡོད། །སངས་རྒྱས་ཡིན་ལ་ཀུན་གཞི་མིན་པ་ཡོད།། གཉིས་ཀ་
ཡིན་ལ་ གཉིས་ཀ་མིན་པ་ཡོད། །ཅེས་མུ་བཞི་གསུངས་པ་ཡང་མེད་པར་
འགྱུར་བ་སོགས་འགལ་བ་དུ་མར་འགྱུར་བས་ཞིབ་ཏུ་དཔྱད་པར་བྱའོ། ། །
༈ དྲི་བ་དགུ་བ་ནི། འཕགས་རྒྱུད་ཀྱི་ཉོན་ཡིད་དང་ཀུན་གཞིའི་མཚན་
ཉིད་ལྡོག་ཚེ་ཉོན་ཡིད་དང་ཀུན་གཞི་ཡིན་ནམ་མིན་ཞེས་པའོ། །དེའི་ལན་ནི།
ཀུན་གཞི་རྣམ་ཤེས་དང་ཉོན་ཡིད་གཉིས་ཀྱི་མཚན་ཉིད་སོགས་ལྡོག་ཚུལ་ནི་
འདི་ལྟར་ཤེས་པར་བྱ་སྟེ། སུམ་ཅུ་པ་ལས། དགྲ་བཅོམ་ཉིད་ན་དེ་ལྡོག་གོ །
ཞེས་དང༌། དེ་དགྲ་བཅོམ་མེད། འགོག་པའི་སྙོམས་པར་འཇུག་ལ་མེད། །
འཇིག་རྟེན་འདས་པའི་ལམ་ན་མེད། །ཅེས་དང༌། བློ་བརྟན་གྱི་སུམ་ཅུ་པའི་
འགྲེལ་བ་ལས། རྟག་ཏུ་ཞེས་བྱ་བ་ནི་དུས་ཐམས་ཅད་དུ་སྟེ། ཇི་སྲིད་དུ་དེ་
ཡོད་པ་དེ་སྲིད་དུ་དེ་དག་དང་མཚུངས་པར་ལྡན་ནོ། །ཞེས་དང་། དགྲ་བཅོམ་
27



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཉིད་ན་དེ་ལྡོག་གོ་ཞེས་བྱ་བ་སྨོས་སོ། །དགྲ་བཅོམ་པ་ཉིད་ཅེས་བྱ་བ་ཅི་ཞེ་ན་
གང་དང་ལྡན་ན་འདི་དགྲ་བཅོམ་པ་ཞེས་བྱའོ། །ཅི་དང་ལྡན་ན་དགྲ་བཅོམ་པ་
ཞེས་བྱ་ཞེ་ན། ཟད་པ་ཤེས་པ་དང༌། མི་སྐྱེ་བ་ཤེས་པ་ཐོབ་པའི་ཕྱིར་རོ། །
ཞེས་དང་། བློ་བརྟན་གྱི་ཕུང་ལྔའི་རབ་བཤད་བྱེ་བྲག་ཏུ་བཤད་པ་ལས། དགྲ་
བཅོམ་པ་ནི་ཁམས་གསུམ་པའི་ཉོན་མོངས་པ་ཅན་གྱི་ཆོས་སྤངས་པའི་ཕྱིར།
དགྲ་བཅོམ་པའི་དུས་ནི་མི་འབྱུང་ངོ། །ཞེས་དང་། ཐེག་མཆོག་དབུ་མའི་ཟིན་
བྲིས་ལས། ཀུན་གཞི་ལྡོག་པའི་མཚམས་དགྲ་བཅོམ་པའི་འབྲས་བུ་ཐོབ་པ་ནི་
ལྡོག་པར་བཤད་པ་ཡིནཞིང་། དེ་ཡང་ཐེག་ཆེན་དགྲ་བཅོམ་པ་སངས་རྒྱས་
ཐོབ་ཚེ་ཀུན་གཞིའི་ངོ་བོ་སྤངས་ཤིང་དེའི་རིགས་རྒྱུན་ཙམ་ཞིག་མེ་ལོང་ལྟ་བུའི་
ཡེ་ཤེས་སུ་གནས་གྱུར་པ་ཡིན་ནོ། །དམན་པའི་དགྲ་བཅོམ་གཉིས་དང༌།
ཐེག་ཆེན་གྱི་འཕགས་ལམ་ཐོབ་པའི་ཚེ་ཀུན་གཞི་ཡོངས་སུ་རྫོགས་པ་ལྡོག་པ་
མ་ཡིན་ཡང༌། ཀུན་གཞི་འདིའི་མཚན་ཉིད་མཐའ་དག་མ་ཚང་བར་བྱས་པ་
ཡིན་ཏེ། སྤྱིར་ཀུན་གཞི་ཉིད་བག་ཆགས་ཀུན་དང་ལྡན་པ་ཡིན་ལ། དེའི་ཚེ་
ཁམས་གསུམ་འཁོར་བའི་ས་བོན་དང་བག་ཆགས་ཐམས་ཅད་སྤངས་པས་ན་
མཚན་ཉིད་དང་མི་ལྡན་པར་སོང་བས་སོ། །ཞེས་དང་། ཐེག་ཆེན་གྱི་ས་བརྒྱད་
པ་ཐོབ་པ་དེ་སྲིད་དུ་ཉོན་ཡིད་ཀྱི་རིགས་རྒྱུན་ཙམ་ཡོད་ཀྱང་དེ་ཐོབ་པ་ན་དེ་རྩ་
བ་ནས་སྤངས་པ་ཡིན་ཞིང་། དམན་པའི་དགྲ་བཅོམ་གཉིས་ཐོབ་པ་ན་ཡང་
ཉོན་ཡིད་མཚན་ཉིད་པ་དེ་མེད་པ་ཡིན་ནོ། །དེ་བཞིན་དུ་འགོག་པའི་སྙོམས་
འཇུག་ན་གནས་པ་ལ་ཡང་ཉོན་ཡིད་མེད་དེ། ཞེས་པ་ནས། ཐེག་པ་ཆེ་ཆུང་གི་
འཇིག་རྟེན་ལས་འདས་པའི་ལམ་ན་ཡང་ཉོན་ཡིད་མཚན་ཉིད་པ་མེད་པ་ནི་
སྔར་བཤད་ཟིན་པ་ལྟར་རོ། །ཞེས་དང༌། ཀུན་གཞིའི་རྣམ་ཤེས་ཀྱང་ཁམས་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
གསུམ་འཁོར་བའི་བག་ཆགས་ཐམས་ཅད་བྲལ་བའི་ཕྱིར་མཚན་ཉིད་མཐའ་
དག་ཚང་བ་མ་ཡིན་ཏེ། དཔེར་ན་སྔར་ཁམས་ཀྱི་རྒྱལ་ཕྲན་ཞིག་ཡིན་པ་ལ་
ཕྱིས་རྒྱལ་སྲིད་ཕྱེད་ཤོར་བའི་ཁམས་ཀྱི་རྒྱལ་ཕྲན་ཀྱི་མཚན་ཉིད་མ་ཚང་བ་
བཞིན་ནོ། །ཞེས་དང༌། ས་བཟང་གི་ཀུན་བཏུས་འགྲེལ་བ་ལས། ལྡོག་ཚུལ་
ལ་ཀུན་གཞིའི་རྣམ་སྨིན་གྱི་ཆ་ནི། ཞེས་པ་ནས། ཐེག་ཆེན་པའི་ལུགས་ཀྱིས་
རྡོ་རྗེ་ལྟ་བུའི་ཏིང་ངེ་འཛིན་གྱི་རྗེས་ལ་མེ་ལོང་ཡེ་ཤེས་སུ་གནས་གྱུར་ནས་ལྡོག་
སྟེ། གང་ཡང་ཀུན་གཞིའི་རྣམ་པར་ཤེས། །མེ་ལོང་ཡེ་ཤེས་གནས་གྱུར་པ། །
ཞེས་དང༌། འཇུག་ལྡོག་ནི། གཞུང་དུ་འབྱུང་བ་ལྟར་གནས་སྐབས་གསུམ་མ་
གཏོགས་པར་ཀུན་གཞི་ལ་དམིགས་ནས་རྒྱུན་ལྡན་དུ་འབྱུང་ཞིང་། ས་བརྒྱད་
པ་ལ་གནས་གྱུར་པས་ལྡོག་སྟེ། ཡིད་དང་འཛིན་དང་རྣམ་པར་རྟོག །གྱུར་
ཕྱིར་རྣམ་པར་མི་རྟོག་དང་། །ཞེས་པ་ལྟར་རོ། །སངས་རྒྱས་ས་གནས་གྱུར་
མཐར་ཐུག་པ་མཉམ་ཉིད་ཀྱི་ཡེ་ཤེས་སུ་འགྱུར་ཏེ། ཉོན་མོངས་ཅན་ཡིད་
གནས་གྱུར་བ། །མཉམ་ཉིད་ཡེ་ཤེས་བརྗོད་པར་བྱ། །ཞེས་པ་ལྟར་རོ། །ཞེས་
སོགས་གསུངས་པས། ཀུན་གཞི་རྣམ་ཤེས་དང་ཉོན་ཡིད་ཀྱི་མཚན་ཉིད་ལྡོག་
ཚེ་གང་ཟག་དེའི་རྒྱུད་ལ་དེ་གཉིས་ཀྱི་རྒྱུན་རྣམ་ཤེས་གསལ་རིག་གི་ངོ་བོ་མ་
ལོག་ཀྱང་ཀུན་གཞིའི་རྣམ་ཤེས་དང་ཉོན་ཡིད་ནི་མེད་དེ། དེའི་ཚེ་དེའི་རྒྱུད་ཀྱི་
ཤེས་པ་གང་ལ་ཡང་ཀུན་གཞིའི་རྣམ་པར་ཤེས་པའི་མཚན་ཉིད་མི་ཚང་བ་གང་
ཞིག ཉོན་ཡིད་ཀྱི་མཚན་ཉིད་མི་ཚང་བའི་ཕྱིར། ཁྱབ་སྟེ། བུམ་པའི་མཚན་
ཉིད་མ་ཚང་ན་བུམ་པ་མ་ཡིན་དགོས་པ་བཞིན་ཡིན་པའི་ཕྱིར། འོ་ན་དེ་གཉིས་
ཀྱི་མཚན་ཉིད་གང་ཡིན་ཞེ་ན། ཀུན་གཞིའི་རྣམ་ཤེས་ཀྱི་མཚན་ཉིད་ནི། ས་
བཟང་གིས་གསུངས་པ་ལྟར་རྣམ་སྨིན་དང་ས་བོན་ཐམས་ཅད་ཇི་ལྟར་རིགས་
29



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
པ་བརྟེན་ཞིང་མ་བསྒྲིབས་ལུང་མ་བསྟན་གྱི་དོན་གྱི་ངོ་བོ་རིག་པ་དེ་ཡིན་ཏེ།
ཆོས་མངོན་པའི་མདོ་ལས། ཆོས་ཀུན་ས་བོན་ཐམས་ཅད་པའི། །རྣམ་པར་
ཤེས་པ་ཀུན་གཞི་སྟེ། །ཞེས་དང་། སུམ་ཅུ་པ་ལས། དེ་ལ་ཀུན་གཞིའི་རྣམ་
ཤེས་ནི། །རྣམ་སྨིན་ས་བོན་ཐམས་ཅད་པར། །ཞེས་གསུངས་སོ། །ཉོན་ཡིད་
ཀྱི་མཚན་ཉིད་ནི། ཀུན་གཞིའི་རྣམ་ཤེས་ལ་དམིགས་ནས་བདག་ཏུ་རློམ་པའི་
འཁོར་ཉོན་མོངས་པ་བཞི་དང་རྟག་ཏུ་འགྲོགས་པའི་རིགས་སུ་གནས་པའི་
བསྒྲིབས་ལུང་མ་བསྟན་གྱི་གཙོ་སེམས་དེ་ཡིན་ཏེ། སུམ་ཅུ་པ་ལས། དེ་ལ་
གནས་ཏེ་རབ་བྱུང་ཞིང་། །དེ་ལ་དམིགས་པས་ཡིད་ཅེས་བྱ། །རྣམ་ཤེས་ངར་
སེམས་བདག་ཉིད་ཅན། །བསྒྲིབས་ལ་ལུང་དུ་མ་བསྟན་པ། །ཉོན་མོངས་བཞི་
དང་རྟག་ཏུ་འགྲོགས། །བདག་ཏུ་ལྟ་དང་བདག་ཏུ་རྨོངས། །བདག་རྒྱལ་
བདག་ཆགས་འདུ་ཤེས་པ། །ཞེས་གསུངས་སོ། །ཡང་དཔྱད་པར་བྱ་བ་འདི་
ཡོད་དེ། ཀུན་མཁྱེན་ཉ་དབོན་པའི་བསྟན་པ་སྤྱི་འགྲེལ་གྱི་རྣམ་བཤད་ལས།
གང་ཞིག ཡིད་ཀྱི་ས་བའི་ཉོན་མོངས་པ་གློ་བུར་བ་རྣམས་ཀྱིས་མ་བསྒྲིབས་ལ་
ལུང་དུ་མ་བསྟན་ཞིང་བག་ཆགས་བགོ་བའི་གཞིར་གྱུར་བ་ནི་ཀུན་གཞིའི་རྣམ་
པར་ཤེས་པའི་མཚན་ཉིད། ཅེས་གསུངས་པའི་མཚན་ཉིད་དེ་ཀུན་གཞིའི་
མཚན་ཉིད་ལོག་ཀྱང་ངོ་བོ་མ་ལོག་པ་དེ་ལ་ཚང་བ་ཡིན་མིན་དང༌། དེ་ཚང་ན་
ཀུན་གཞིའི་རྣམ་ཤེས་ཡིན་དགོས་མིན་དང་། ཐེག་མཆོག་དབུ་མའི་ཟིན་བྲིས་
ལས། ཀུན་གཞི་དེ་ནི་སེམས་ཅན་ཀུན་ལ་མཚུངས་པར་ཡོད་པ་ཡིན་ལ། ཞིབ་
མོར་ན་འཕགས་པའི་ལམ་མ་ཐོབ་པའི་ སེམས་ཅན་ཐམས་ཅད་ལ་ཤིན་ཏུ་
མཚུངས་པར་ཡོད་པ་ཡིན་ཀྱང་། འཕགས་ལམ་ཐོབ་ཕན་ཆད་ནས་ཇི་སྲིད་
སངས་མ་རྒྱས་ཀྱི་བར་དུ་ཀུན་གཞི་ཡོད་ཀྱང་སོ་སོ་སྐྱེ་བོའི་ཀུན་གཞི་དང་ཆེས་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
མི་འདྲ་བ་ཡིན་ནོ། །ཞེས་སངས་མ་རྒྱས་བར་ཀུན་གཞི་ཡོད་པ་ལྟ་བུ་གསུངས་
པ་ནི་སངས་མ་རྒྱས་བར་ཀུན་གཞི་གནས་གྱུར་མཐར་ཐུག་མ་ཐོབ་པ་ལ་་་་་
དགོངས་པ་ཡིན་ནམ་གཟུར་གནས་མཁས་པ་རྣམས་ཀྱིས་དཔྱད་པར་བྱའོ། །
བདག་གི་རྣམ་པར་རྟོག་པ་ལ་ཀུན་གཞི་རྣམ་ཤེས་ལ་རྣམ་སྨིན་མི་དགོས་བའི་
དབང་དུ་བྱས་ན་སངས་མ་རྒྱས་བར་ཀུན་གཞི་དངོས་གནས་པ་ཡོད་པར་ཁས་
བླངས་ཀྱང་སྐྱོན་མེད་ལ། སུམ་ཅུ་པའི་དངོས་བསྟན་ལྟར་ཀུན་གཞི་རྣམ་ཤེས་
ལ་རྣམ་སྨིན་དང་ཀུན་བྱང་གི་བག་ཆགས་ཀྱི་གཞི་ཞིག་དགོས་པའི་དབང་དུ་
བྱས་ན་སངས་མ་རྒྱས་པའི་སྔ་རོལ་ནས་ཀུན་གཞིའི་རྣམ་ཤེས་མེད་ཟེར་དགོས་
པས་དོན་ལ་རྟོན་པ་ལ་གང་ལྟར་ཡང་སྐྱོན་མེད་སྙམ་མོ། །
༑ དྲི་བ་བཅུ་བ་ནི། ཀུན་རྫོབ་དང་རྟེན་འབྲེལ་དོན་གཅིག་ཏུ་འདོད་
དམ་མི་འདོད་ཅེས་པའོ། །དེའི་ལན་ནི། ཀུན་རྫོབ་ཀྱི་ཆོས་དང་རྟེན་འབྲེལ་
དོན་གཅིག་པ་ཡིན་ཏེ། དོན་དམ་བདེན་པ་ནི་རྟེན་འབྲེལ་མ་ཡིན་པ་གང་ཞིག་
འདུས་བྱས་རྣམས་རྟེན་འབྲེལ་ཡིན་པའི་ཕྱིར། རྟགས་དང་པོ་གྲུབ་སྟེ། རྩ་ཤེར་
ལས། རང་བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །
ཞེས་དང་། རི་ཆོས་ངེས་དོན་རྒྱ་མཚོ་ལས། དོན་དམ་སྟོང་ཉིད་རྟེན་འབྲེལ་
ལས་འདས་ཀྱང་ཤིན་ཏུ་མཐར་ཐུག་པའི་སྟོང་ཉིད་ཟབ་མོ་ཡིན་པའི་ཕྱིར་རོ། །
ཞེས་དང༌། ཐེག་མཆོག་དབུ་མ་ལས། དོན་དམ་ལ་ནི་རྟེན་འབྲེལ་ནམ་ཡང་
མེད། །ཅེས་དང་། དོན་དམ་རྟེན་འབྲེལ་དེ་ནི་རྟེན་འབྱུང་མིན། ། ཞེས་དང་།
བསྟན་པ་སྤྱི་འགྲེལ་གྱི་རྣམ་བཤད་ལས། དེས་ན་ངོ་བོ་ཉིད་སྐུ་སོགས་རྟེན་
འབྲེལ་མ་ཡིན་པར་སྤྱན་རས་གཟིགས་ཀྱིས་གསུངས་སོ། །ཞེས་དང༌། ངག་
དབང་ཚོགས་གཉིས་རྒྱ་མཚོའི་མཐར་འཛིན་གདོང་འཕྲོག་ལས། འོ་ན་ཐུན་



ཀུན་མཁྱེན་དགོངས་རྒྱན།
དེབ་ཕྲེང་གསུམ་བ།
མོང་གི་འཛིན་འཚམས་ལ། ཆོས་ཉིད་དེ་རྟེན་འབྲེལ་དུ་ཡང་ཁས་ལེན་རིགས་
པར་ཐལ། རྟེན་ཅིང་འབྲེལ་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་
ནོ། །ཞེས་ སོགས་ ལུང་དུ་མར་ཆོས་ཉིད་སོགས་ཤེས་བྱ་ ཐམས་ཅད་རྟེན་
འབྲེལ་ཡིན་པར་གསུངས་པའི་ཕྱིར་ཞེ་ན་འདི་ལ་མ་ཁྱབ་སྟེ། དེ་ནི་ཀུན་རྫོབ་
ཀྱི་ཆོས་ཁོ་ན་ལ་དགོངས་པ་ཡིན་གྱི་ཆོས་ཉིད་རྟེན་འབྲེལ་དུ་ཁས་ལེན་མི་
རིགས་པའི་ཕྱིར། ཞེས་ གསུངས་ལ་རྒྱས་པར་སྔར་བདག་གིས་བཀའ་བསྡུ་
བཞི་བའི་འགྲེལ་བར་བཤད་ཟིན་ཏོ། །རྩ་རྟགས་གཉིས་པ་གྲུབ་སྟེ། ཁྱེའུ་
བཞིའི་ཏིང་ངེ་འཛིན་ཅེས་བྱ་བའི་ཐེག་པ་ཆེན་པོའི་མདོ་ལས། གང་རྟེན་ཅིང་
འབྲེལ་བར་འབྱུང་བ་དེ་ནི་མི་རྟག་པའོ། །གང་མི་རྟག་པ་དེ་སྡུག་བསྔལ་བའོ། །
ཞེས་དང་། རྩ་ཤེར་ལས། རྒྱུ་དང་རྐྱེན་ལས་བྱུང་བ་ནི། །རང་བཞིན་བྱས་པ་
ཅན་ཞེས་བྱ། ། ཞེས་དང༌། རི་ཆོས་ལས། དོན་དམ་པའི་བདེན་པ་རྟེན་
འབྲེལ་ལས་མ་འདས་ན། མཐར་ཐུག་འགོག་པའི་བདེན་པ་ཡང་རྟེན་འབྲེལ་
ལས་མ་འདས་པར་འགྱུར་ལ། འདོད་ན་འདུས་བྱས་ ལས་མ་འདས་པར་
འགྱུར་ཞིང་། ཞེས་པ་ནས། དེས་ན་འདུས་བྱས་རྟེན་འབྲེལ་གང་ཡིན་པ་སྟོང་
ཉིད་ཡིན་པས་ཁྱབ་ཀྱང་སྟོང་ཉིད་གང་ཡིན་ཐམས་ཅད་རྟེན་འབྲེལ་དུ་འདོད་པ་
ནི་འཁྲུལ་ཏེ། ཞེས་དང༌། ཐེག་མཆོག་དབུ་མ་ལས། ཀུན་བརྟགས་གཞན་
དབང་རྟེན་འབྲེལ་ཉིད་དུ་བརྗོད། །ཅེས་དང༌། བསྟན་པ་སྤྱི་འགྲེལ་གྱི་རྣམ་
བཤད་ལས། རྟེན་ཅིང་འབྲེལ་འབྱུང་གི་ཆོས་ཡིན་ན་རྒྱུ་རྐྱེན་གྱིས་བསྐྱེད་
དགོས་ཏེ། འདུས་བྱས་ཡིན་པས་སོ། །ཞེས་གསུངས་སོ། །
། དྲི་བ་བཅུ་གཅིག་པ་ནི། ཚོགས་སྦྱོར་གཉིས་ལམ་བདེན་ཡིན་ནམ་
མིན་ཞེས་པའོ། །དེའི་ལན་ནི། ཚོགས་སྦྱོར་གཉིས་ལམ་བདེན་དུ་འཐད་པར་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
མངོན་ཏེ། མངོན་པ་ཀུན་བཏུས་དང་། ཚོགས་ཆོས་བདེན་བཞིའི་རྣམ་བཤད་
དང༌། ཉ་ཊིཀ་ཡིད་ཀྱི་མུན་སེལ་སོགས་ལས་ཚོགས་སྦྱོར་གཉིས་ལམ་བདེན་
གྱི་དབྱེ་བར་གསུངས་པ་དང༌། བསྟན་པ་སྤྱི་འགྲེལ་གྱི་རྣམ་བཤད་ལས།
ཚོགས་ལམ་ཡང་ལམ་བདེན་དུ་འཐོད་པར་མངོན་ནོ། །ཞེས་གསུངས་སོ། །
འདིའི་སྐབས་སུ་དཔྱད་པར་བྱ་བ་འདི་ཡོད་དེ། ཐེག་མཆོག་དབུ་མ་ལས།
ལམ་དངོས་འཕགས་ལམ་ཡིན་ཏེ་ཚོགས་སྦྱོར་ཡང་། །བྱང་ཕྱོགས་ཕ་རོལ་
ཕྱིན་སོགས་མཚན་གཞིར་འདོད། །ཅེས་པའི་ཐད་ཀྱི་ཟིན་བྲིས་ལས། ལམ་གྱི་
བདེན་པ་དངོས་ལ་ནི། འཕགས་པའི་ལམ་རྣམས་ཡིན་ལ། ཚོགས་སྦྱོར་ཡང་
ལམ་བདེན་རྗེས་མཐུན་པར་འཇོག་གོ །ཞེས་དང༌། ཤེར་འགྲེལ་སྔོན་མེད་
ལེགས་བཤད་ལས། ལམ་བདེན་དངོས་ནི། མཐོང་སྒོམ་མི་སློབ་ལམ་གསུམ་
གྱིས་བསྡུས་པའི་ཡེ་ཤེས་གསར་བྱུང་རྒྱུ་རྐྱེན་ལས་སྐྱེས་པ་རྣམས་ཡིན་ལ།
རྗེས་མཐུན་པ་ནི་སོ་སོ་སྐྱེ་བོའི་ལམ་རྣམས་ཀྱང་སྟེ། ཞེས་གསུངས་པའི་
དགོངས་པ་ནི་དངོས་བཏགས་མ་ཡིན་པར་གཙོ་ཕལ་ལ་བཤད་ན་དགོངས་པ་
གཅིག་ཏུ་འགྱུར་བ་ཡིན་ནོ། །
༈ དྲི་བ་བཅུ་གཉིས་པ་ནི། ཀུན་གཞིའི་བག་ཆགས་ཀྱི་དབང་གིས་
གཟུགས་སྒྲ་སོགས་ཀྱི་སྣང་བ་སྣ་ཚོགས་སུ་ཤར་བ་དེ་སེམས་ཡིན་ནམ་མིན་
ཞེས་པའོ། ། དེའི་ལན་ནི། ཀུན་གཞིའི་སྟེང་གི་བག་ཆགས་ཀྱི་དབང་གིས་
གནས་དོན་ལུས་གསུམ་གྱི་སྣང་བ་སྣ་ཚོགས་པ་སྣང་བ་སེམས་ཡིན་མིན་ལ།
རང་ལུགས་ཀྱི་གཞུང་རྣམས་སུ་འདི་ལྟར་འབྱུང་སྟེ། གཞན་སྟོང་སྙིང་པོ་ལས་
སེམས་ཙམ་པའི་འདོད་པ་བརྗོད་པའི་སྐབས་སུ། སེམས་ཙམ་པ་ནི་གཟུགས་
སོགས་ཕྱི་རོལ་གྱི་ཡུལ་རྣམས་རྨི་ལམ་གྱི་གཟུགས་སོགས་ལྟར་ཤེས་པ་ཉིད་དེ་



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
དང་དེར་སྣང་བ་ཡིན་གྱི། ཕྱི་རོལ་ན་དེ་ལྟར་སྣང་བ་མེད་དེ་དཔེར་ན་གཟུགས་
ལ་མཚོན་ན། མིག་གི་དབང་བོར་གྲགས་པ་ཡང་། མིག་གི་རྣམ་པར་སྣང་བའི་
སེམས་ཡིན་པས། མིག་རང་མཚན་པ་ཞིག་མེད་ལ། གཟུགས་སུ་གྲགས་པ་
ཡང་གཟུགས་ཀྱི་རྣམ་པར་སྣང་བའི་སེམས་ཡིན། ཞེས་པ་ནས། མིག་གིས་
གཟུགས་མཐོང་བ་ནི། རང་གིས་རང་ཉིད་མཐོང་བ་ཡིན་ཞིང་། ཞེས་པ་ནས།
དེ་ལྟར་ན་འདིས་འདོད་པའི་གཟུགས་སོགས་ཕྱི་དོན་སྣང་བའི་རྣམ་རིག་བདེན་
གྲུབ་དང༌། རྣམ་ཤེས་ཀྱི་ངོ་ལྡོག་ཙམ་གཟུང་འཛིན་གཉིས་མིན་གྱི་ཡེ་ཤེས་སུ་
འདོད་པ་དང༌། འཛིན་པའི་ངོ་བོ་རྣམ་ཤེས་ཉིད་ལ་མི་འདོད་པར་ཡུལ་དུ་སྣང་
བའི་རྣམ་རིག་ལས་ཐ་དད་པར་སྣང་བའི་ཆ་ཙམ་ལ་འདོད་པ་ནི་འཁྲུལ་བ་ཡིན་
ལ་གཞན་རྣམས་མ་ནོར་བའོ། །ཞེས་གཞན་རྣམས་མ་ནོར་གསུངས་པས་མིག་
དང་གཟུགས་སོགས་སེམས་ཡིན་གསུངས་པ་མ་ནོར་བ་ཡིན་པ་ལྟ་བུར་་་་་་་
གསུངས་ལ། ཐེག་མཆོག་དབུ་མ་ལས། ཅི་ཙམ་སྣང་བ་གསལ་བའི་སེམས་
ཡིན་ཏེ། །རྨི་ལམ་ལ་སོགས་དག་དང་མཚུངས་ཕྱིར་དང་། །བློ་དང་ལྷན་ཅིག་
ཁོ་ནར་དམིགས་པས་ཀྱང་། །སེམས་སྣང་ཙམ་ཡིན་གཞན་དུ་མེད་པར་གྲུབ།།
ཅེས་སོགས་དང༌། དེའི་སྐབས་ཀྱི་ཟིན་བྲིས་ལས། སྣང་བ་སེམས་སུ་སྒྲུབ་པ་
ལ་བརྟེན་ནས་ཕྱི་དོན་འགོག་པ་དང་། ཕྱི་དོན་འགོག་བྱེད་ཀྱི་རིགས་པ་བཤད་
པ་གཉིས། དང་པོ་སྣང་ཞིང་སྲིད་པས་བསྡུས་པའི་ཆོས་འདི་དག་ཐམས་ཅད་
རང་གི་སེམས་ཀྱི་སྣང་བ་ཙམ་ཡིན་གྱི། སེམས་ལས་ལོགས་སུ་གྲུབ་པ་ཅུང་
ཟད་ཀྱང་ཡོད་པ་མ་ཡིན་ཏེ། ཇི་ཙམ་སྣང་བ་གསལ་བའི་སེམས་ཀྱི་བདག་
ཉིད་ཡིན་པའི་ཕྱིར། དཔེར་ན། རྨི་ལམཾ་དང་སྒྱུ་མ་ལ་སོགས་པ་དག་དང་
མཚུངས་བའི་ཕྱིར། ཞེས་པ་ནས། སྣང་བ་སེམས་སུ་སྒྲུབ་པའི་རིགས་པ་



ཇོ་ནང་ཤརྩ་ལའི་ངེས་གསང་གཞན་སྟོང་དབུ་མ་ཆེན་བོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ། །
འཕགས་པ་ཐོགས་མེད་ཀྱི་ཐེག་པ་ཆེན་པོ་བསྡུས་པར་གསུངས་པ། ཞེས་
གསུངས་པ་དང༌། ཚད་མ་རྣམ་ངེས་ལས། ལྷན་ཅིག་དམིགས་པར་ངེས་པའི་
ཕྱིར། །སྔོ་དང་དེ་བློ་གཞན་མ་ཡིན། །ཞེས་དང་། ཐེག་བསྡུས་སུ། དམྱལ་བ་
ཡི་དྭགས་དུད་འགྲོ་དང༌། །ལྷ་རྣམས་ཇི་ལྟར་ རིགས་ རིགས་སུ། །དངོས་
གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན། །ཞེས་སོགས་
ཀྱི་དགོངས་པ་དང༌། རང་ལུགས་ཀྱི་གཞི་ཐུན་མོང་བ་སྤྱིའི་རྣམ་བཞག་དང་
མཐུན་པར་བཤད་ན། ཐེག་མཆོག་དབུ་མའི་ཟིན་བྲིས་ལྟར་སེམས་ཀྱི་སྣང་བ་
རྣམས་སེམས་ཀྱི་བདག་ཉིད་དུ་གྲུབ་པ་དང༌། སེམས་ཀྱི་སྣང་བ་ཙམ་ཡིན་པ་
ལས་ཕྱི་དོན་དུ་མ་གྲུབ་པ་ཡིན་ཏེ། ཀུན་བཏུས་འགྲེལ་བ་ལས། དབུ་མ་པ་ནི་
ནོར་བུ་ཚོན་གྱི་རྣམ་པ་བརྟེན་པ་བཞིན་རྣམ་ཤེས་ཀྱང་ཡུལ་ཉེ་བར་བྱུང་བས་
ཡུལ་གྱི་རྣམ་པ་ཡོངས་སུ་གཅོད་པ་ནི། ཡུལ་གྱི་རྣམ་པ་ནི་རྣམ་ཤེས་ཀྱང་མིན་
རྣམ་ཤེས་ལས་གཞན་ཡང་མིན། ཞེས་དང༌། ཐེག་མཆོག་དབུ་མ་ལས། ཆོས་
ཀུན་སེམས་འདིའི་མཐུ་ལས་སྣང་མོད་ཀྱི། །དེ་དག་འདི་དང་གཅིག་པ་མིན་
པའི་ཕྱིར། །ཞེས་གསུངས་པའི་ཕྱིར། དེས་སྔར་གྱི་ལུང་དེ་དག་གི་དོན་ཡང་
ཡུལ་གཟུགས་སྒྲ་སོགས་སེམས་ཀྱི་བདག་ཉིད་ཡིན་པའི་དོན་དུ་སྣང་ལ། སྤྱིར་
ཆོས་དེ་དང་དེའི་བདག་ཉིད་ཡིན་ན་ཆོས་དེ་ཡིན་མི་དགོས་ཏེ། གཟུགས་མི་
རྟག་པ་དང་གཟུགས་བདག་མེད་སོགས་གཟུགས་ཀྱི་བདག་ཉིད་དུ་གྲུབ་ཀྱང་
གཟུགས་ཡིན་མི་དགོས་པ་དེ་བཞིན་ནོ། །སྣང་བ་རྣམས་སེམས་ཡིན་པར་
འདོད་མི་ནུས་ཏེ། ཕུང་པོ་ལྔ་དང་སྐྱེ་མཆེད་བཅུ་གཉིས་དང་དངོས་དངོས་མེད་
དང་བེམ་ཤེས་སོགས་ཀྱི་རྣམ་བཞག་རྣམས་འཇིག་པར་འགྱུར་ལ། དེ་ཡང་
རང་ལུགས་ལ་བེམ་ཤེས་གཉིས་ཀྱི་རྣམ་བཞག་འཇོག་དགོས་སྟེ། བཀའ་བསྡུ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བཞི་བ་ལས། ཐམས་ཅད་བེམ་རིག་གཉིས་སུ་ཁ་ཚོན་ཆོད། །དེ་ཕྱིར་དེ་ལ་
ཕུང་པོ་གསུམ་པ་མེད། །ཅེས་པ་འདི་ནི་རྫོགས་ལྡན་ཆོས་ལུགས་ཡིན། །ཞེས་
དང་། ཤེས་བྱ་ལ་ནི་འདུས་བྱས་འདུས་མ་བྱས། །བེམ་རིག་གཉིས་སུ་འབྱེད་
པ་རྫོགས་ལྡན་ལུགས། །ཞེས་གསུངས་ཞིང་། བེམ་རིག་གཉིས་ཀྱི་གཞི་
མཐུན་ནི་འཇོག་མི་རུང་སྟེ། །ཐེག་མཆོག་དབུ་མའི་ཟིན་བྲིས་ལས། དཔེར་ན་
ཕྱི་ནང་གི་ཆོས་ཐམས་ཅད་སེམས་གྱི་མཐུ་ལས་བྱུང་མོད་ཀྱི་ཆོས་དེ་རྣམས་དང་
སེམས་གཉིས་གཅིག་པ་མ་ཡིན་ཏེ། སེམས་ཀྱི་མཚན་ཉིད་གསལ་ཞིང་རིག་པ་
ལ་སོགས་པ་བེམ་པོར་གྱུར་བའི་ཆོས་རྣམས་ལ་མེད་པའི་ཕྱིར་རོ། ། ཞེས་
གསུངས་སོ། །གལ་ཏེ་སྣང་བ་རྣམས་སེམས་ཡིན་ན་གཟུགས་སྒྲ་སོགས་དེ་
འཛིན་པའི་ཤེས་པ་ཡིན་དགོས་ལ། དེ་འདོད་ན་བུམ་པ་ལ་ཤེས་པ་ལྡན་པས་
སྐྱེས་བུ་ཡིན་པར་འགྱུར་བ་མ་ཡིན་ནམ། ཡང་མི་གཅིག་ལ་དགྲ་གཉེན་
གཉིས་ཀྱིས་ལྟ་བའི་ཚེ་དེའི་དབྱིབས་གཟུགས་དེ་དེ་གཉིས་ཀྱི་མིག་ཤེས་ཡིན་
མིན་དང༌། ལོང་བའི་རྒྱུད་ཀྱི་གཟུགས་ཀྱི་སྐྱེ་མཆེད་དེ་མིག་ཤེས་ཡིན་མིན་དང་།
དེ་ཡིན་ན་ལོང་བ་ལ་མིག་ཤེས་དང་འོན་པ་ལ་རྣ་ཤེས་ཡོད་པར་འགྱུར་བ་དང༌།
འགོག་སྙོམས་ པ་ ལ་ དབང་ཤེས་ཡོད་པར་ཐལ་བ་སོགས་མི་འགྱུར་ རམ་
ཕྱོགས་འཛིན་གྱི་གདོན་དང་བྲལ་བའི་བློ་ལྡན་རྣམས་ཀྱིས་དཔྱད་པར་བྱའོ། །
། དྲི་བ་བཅུ་གསུམ་པ་ནི། ཟབ་དོན་ཉེར་གཅིག་ཏུ། ས་སྐྱའི་ཤཱཀྱ་
མཆོག་ལྡན་གྱི་ལུགས་ལ་སྟོང་ཉིད་བདེན་པར་གྲུབ་ཟེར་བ་དང༌། རིགས་པས་
དཔྱད་བཟོད་མ་གྲུབ་ཟེར་བ་གཉིས་འགལ་ལམ་མི་འགལ་ཞེས་པའོ། །དེའི་
ལན་ནི། །རང་ལུགས་ཀྱིས་གཞལ་ན་བདེན་པར་གྲུབ་པ་དང་རིགས་པས་
དཔྱད་བཟོད་མ་གྲུབ་ཟེར་བ་གཉིས་འགལ་བའོ། །ཤཱཀ་མཆོག་རང་གི་ལུགས་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ལ་སྟོང་ཉིད་མཉམ་བཞག་ཡེ་ཤེས་ངོར་བདེན་པས་ན་བདེན་པར་གྲུབ་ཀྱང་
གཅིག་དུ་བྲལ་སོགས་རིགས་པས་དཔྱད་ཚེ་གཅིག་དང་དུ་མ་སོགས་གང་དུ་
དཔྱད་མི་བཟོད་པས་ན་རིགས་པས་དཔྱད་བཟོད་མ་གྲུབ་ཅེས་བཞེད་པ་འདྲ་ ་
སྟེ། རྒྱ་མཚོ་སྤྲིན་གྱི་འབྲུག་སྒྲ་ལས། འོན་ཀྱང་ཐ་སྙད་རྣམ་པར་འཇོག་པའི་ཚེ།།
རང་བཞིན་འོད་གསལ་བདེན་པར་ཁས་བླངས་ཀྱང༌། །མཉམ་བཞག་སྤྲོས་
བྲལ་ནམ་མཁའི་ངང་ཉིད་ལས། །ཇི་སྙེད་སྤྲོས་པའི་ཚོགས་འགའ་ལུས་པ་
མེད།།ཅེས་གསུངས་སོ། །
། དྲི་བ་བཅུ་བཞི་བ་ནི། སྦྱོར་ལམ་མཉམ་བཞག་ཡེ་ཤེས་ཀྱིས་ཆོས་ཉིད་
མངོན་སུམ་དུ་རྟོགས་པ་ཡོད་དམ་མེད། མེད་ན་ཉ་ཊཱིཀ་ལས་རྣལ་འབྱོར་
མངོན་སུམ་དུ་ཁས་བླང་དགོས་ཞེས་གསུངས་པའི་དོན་ཇི་ལྟར་ཡིན་ཞེས་་་་
པའོ། །དེའི་ལན་ནི། དེ་ལ་ཆོས་རྗེ་ཉ་དབོན་པའི་བཞེད་པ་དང་། རྗེ་ཏཱ་ར་ནཱ་
ཐ་དང་ས་བཟང་དང་ཀུན་མཁྱེན་ཤེས་རབ་རྒྱལ་མཚན་གྱི་བཞེད་པ་བཤད་པ་
གཉིས་ལས། དང་པོ་ནི། ཆོས་རྗེ་ཉའི་ཕར་ཕྱིན་ཡིད་ཀྱི་མུན་སེལ་ལས། སྤྱིའི་
ཚུལགྱི་རྟོགས་ན་ནི་སྒྲ་དོན་འཛིན་པའི་རྟོག་པར་འགྱུར་རོ། །དེས་ན་བློའི་ངོ་བོ་
ཡང་དག་པའི་དོན་བསྒོམས་པ་ལས་བྱུང་བའི་ཡེ་ཤེས་ཆོས་ཉིད་གསལ་སྣང་
ཅན་ཡིན་པས་རྣལ་འབྱོར་མངོན་སུམ་དུ་ཁས་བླང་དགོས་ཏེ། དེ་ཡིན་ན་མངོན་
སུམ་ལས་མ་འདས་ཤིང་དབང་ཡིད་མངོན་སུམ་མིན་པའི་རྒྱུ་མཚན་སླ་ཞིང་།
ཞེས་སོགས་ཆོས་རྗེ་ཉ་དབོན་པའི་ཉ་ཊིཀ་ཡིད་ཀྱི་མུན་སེལ་གྱི་སྐབས་དང་
པོ་ངེས་འབྱེད་ཡན་ལག་གི་སྐབས་སུ་ སྦྱོར་ལམ་མཉམ་བཞག་ཡེ་ཤེས་
གསལ་སྣང་ཅན་ཡིན་པར་བསྟན་བཅོས་དུ་མ་ལས་གསུངས་པ་རྣམས་དོན་
སྤྱི་དང་བྲལ་བའི་གསལ་སྣང་ཅན་ཡིན་ན་རྟོག་མེད་ནི་ཡིན་ལ། རྟོག་མེད་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
འཁྲུལ་ཤེས་དང༌། དཔང་ཡིད་མངོན་སུམ་མ་ཡིན་པས་ན། དེ་རྣལ་འབྱོར་
མངོན་སུམ་ཡིན་ཡང་དེ་རྒྱུད་ལྡན་གྱི་གང་ཟག་འཕགས་པ་དང་མཐོང་སྤང་
སྤངས་མི་དགོས་པ་ཡིན་པ་ལྟ་བུར་གསུངས་སོ། །གཉིས་པ་ནི། རྗེ་ཏཱ་ར་ནཱ་
ཐའི་སྔོན་མེད་ལེགས་བཤད་དུ། སྦྱོར་ལམ་དེ་ཆོས་ཉིད་ལ་གསལ་སྣང་ནི་
ཐོབ་པ་ཡིན་ཞིང་། མི་རྟོག་པའི་ཚུལ་གྱིས་ཆོས་ཉིད་ཅུང་ཟད་རང་གི་རིག་
པ་ཡང་ཡིན་ལ། རྣལ་འབྱོར་མངོན་སུམ་གྱིས་རྟོགས་པ་ནི་མ་ཡིན་པ་དང་།
གཟུང་འཛིན་གྱི་རྣམ་རྟོག་གློ་བུར་བ་རྣམས་རིམ་གྱིས་འགག་པར་འགྱུར་བ་
ཡིན་པ་དང༌། གང་མངོན་གྱུར་བ་མ་འགགས་པའི་རྟོག་པ་དེ་དང་དེ་ཡང་
མཉམ་བཞག་ཏུ་མི་འབྱུང་མོད་ཀྱི། རྗེས་ཐོབ་ཏུ་དེ་དག་འབྱུང་ཞིང་། དེ་
དག་མ་སྤངས་པའི་སྟོབས་ཀྱིས་མཉམ་བཞག་ཀྱང་ཅུང་ཟད་མི་གསལ་བ་
ཡིན་ནོ། །སྦྱོར་ལམ་གྱི་ཡེ་ཤེས་འདི་ཀུན་ཀྱང་མི་རྟོག་པ་སྤྲོས་བྲལ་གྱི་རྣམ་
པ་ཅན་ཡིན་པས། བར་བར་ན་རྣམ་པར་རྟོག་པའི་འཛིན་པ་དང་ཅུང་ཟད་
འདྲེས་པ་ཡོད་ཀྱང་རང་གི་ངོ་བོ་རྟོག་པ་ནམ་ཡང་མ་ཡིན་ཞིང་། ཆོས་ཉིད་
ཅུང་ཟད་ཙམ་གསལ་ལ་ཅུང་ཟད་མི་གསལ་བ་ནི། དཔེར་ན་སེང་རས་
ཀྱིས་གདོང་གཡོགས་ཏེ་དངོས་པོ་ལ་བལྟས་པ་བཞིན་ནོ། །ཞེས་སྦྱོར་ལམ་
མཉམ་བཞག་རྣལ་འབྱོར་མངོན་སུམ་མ་ཡིན་པར་ཅུང་ཟད་གསལ་སྣང་
དང་བཅས་པའི་རྟོག་མེད་ཡིན་པར་གསུངས་སོ།། འོན་ཀྱང་འདིར་རྟོག་
མེད་ཅེས་གསུངས་པ་ནི། རྣམ་འགྲེལ་ལས། རྟོག་པའི་དྲ་བ་རྣམ་བསལ་
བས། །གསལ་བ་ཉིད་དུ་སྣང་བ་ཡིན། །ཞེས་དང་། གསལ་བར་སྣང་བ་
ཅན་བློ་གང་། དེ་ནི་དེ་ལ་རྟོག་མེད་འདོད། །ཅེས་པའི་སྒྲ་དོན་དང་བྲལ་
བའི་རྟོག་མེད་མ་ཡིན་པར་སྦྱོར་ལམ་མཉམ་བཞག་ལ་ཆགས་སྡང་སོགས་



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
རྟོག་པ་མ་ཟད་ཤེས་རབ་ཀྱིས་འདི་ཡིན་འདི་མིན་སྙམ་དུ་སོ་སོར་དཔྱོད་
པའི་རྟོག་པ་དང༌། འདུ་ཤེས་ཀྱིས་འདི་སྟོང་ཉིད་དོ་སྙམ་དུ་མིང་དོན་གྱི་
མཚན་མར་ཆེད་དུ་འཛིན་པའི་རྟོག་པ་སོགས་མ་ཡིན་པའི་དོན་ཡིན་པར་
སྣང་སྟེ། ཐེག་མཆོག་དབུ་མའི་རྩ་འགྲེལ་དུ་ཡིད་ཀྱི་རྣམ་ཤེས་ཉོན་ཡིད་
སོགས་གཙོ་སེམས་ལ་དོན་གྱི་ངོ་བོ་ཙམ་ལས་དོན་གྱི་ཁྱད་པར་འདིའོ་སྙམ་
པའི་འགྱུ་རྟོག་མེད་པ་ཡིན་པས་རྟོག་མེད་ཡིན་པར་གསུངས་པ་སོགས་རྗེ་
བཙུན་རིན་པོ་ཆེའི་ཐེག་མཆོག་དབུ་མ་སོགས་སུ་རྟོག་ པ་ཞེས་པ་སྐབས་
མང་པོར་འགྱུ་བའི་རྣམ་རྟོག་ལ་བྱེད་པ་མང་བའི་ཕྱིར་རོ། །ས་བཟང་མ་ཏི་
པཎ་ཆེན་གྱི་རྒྱུད་བླའི་འགྲེལ་བ་རབ་གསལ་སྣང་བར་མཐོང་ལམ་གྱི་ངོ་བོ་
བཤད་པའི་སྐབས་སུ། ཆོས་ཉིད་མངོན་སུམ་གྱིས་གསར་དུ་མཐོང་ཞིང༌།
ཞེས་དང༌། བླང་དོར་རབ་གསལ་ལས། མཐོང་བའི་ལམ་དུ་འཕགས་པའི་
བདེན་པ་བཞིའི་ཆོས་ཉིད་མངོན་སུམ་དུ་གསར་དུ་མཐོང་བ་ན། གཟུང་
འཛིན་གཉིས་ཀ་མེད་པར་རྟོགས་པ་ཡེ་ཤེས་སྐད་ཅིག་བཅུ་དྲུག་རིམ་གྱིས་
འཆར། ཞེས་གསུངས་པས་སྦྱོར་ལམ་གྱི་སྐབས་སུ་ཆོས་ཉིད་མངོན་སུམ་དུ་
མཐོང་བ་མ་ཡིན་པར་གོ་ནུས་ཏེ། སྦྱོར་ལམ་གྱི་སྐབས་སུ་དེ་མངོན་སུམ་དུ་
རྟོགས་ཡོད་ན་མཐོང་ལམ་གྱིས་མངོན་སུམ་དུ་གསར་དུ་མ་རྟོགས་པ་ཡིན་
དགོས་ཀྱང་མཐོང་ལམ་གྱི་གསར་དུ་མངོན་སུམ་དུ་རྟོགས་པར་གསུངས་
པའི་ཕྱིར། ཀུན་མཁྱེན་དོལ་པོ་པ་ཤེས་རབ་རྒྱལ་མཚན་གྱི་བཞེད་པ་ནི།
གང་གི་ཕར་ཕྱིན་མདོ་ལུགས་མ་ལས། རྒྱལ་ཚབ་མི་ཕམ་མགོན་པོའི་
དགོངས་པ་ནི། མདོ་སྡེ་རྒྱན་ལས། དེ་ནས་དེ་འདྲར་འགྱུར་བ་ཡི། །བྱང་
ཆུབ་སེམས་དཔའ་མཉམ་བཞག་པས། །ཡིད་ཀྱི་བརྗོད་པ་མ་གཏོགས་པ།།
19



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དོན་ཀུན་རབ་ཏུ་མི་མཐོང་ངོ༌། །ཞེས་ཚོགས་ལམ་གྱི་རྗེས་དེ་ནས་དྲོད་ཀྱི་
གནས་སྐབས་དེ་འདྲར་འགྱུར་བའི་བྱང་ཆུབ་སེམས་དཔའ་མཉམ་པར་་་་་་་
བཞག་པ་དེས་ཡིད་ཀྱི་བརྗོད་པ་རང་ དང་སྤྱིའི་མཚན་ཉིད་དུ་སྣང་བར་
མཐོང་བ་མ་གཏོགས་པ་གཟུང་བའི་དོན་ཀུན་རབ་ཏུ་མི་མཐོང་བ་ནི་དྲོད་
ཀྱི་ཡེ་ཤེས་སོ། །ཞེས་དང༌། དེས་ན་ངེས་འབྱེད་ཡན་ལག་རྣམ་བཞི་པོ་
འདི་ནི་རྣམ་པར་རྟོག་པ་མ་ཡིན་ནོ། །ཞེས་དང༌། དེས་ན་དྲན་པ་ཉེར་
བཞག་ནས་ངེས་འབྱེད་ཆ་མཐུན་གྱི་བར་གྱི་འཇིག་རྟེན་ལས་འདས་པའི་ཡེ་
ཤེས་ཀྱང་མ་ཡིན་ལ་ཡང་དག་པ་མ་ཡིན་པའི་ཀུན་རྟོག་ཁམས་གསུམ་གྱིས་
བསྡུས་པའི་སེམས་བྱུང་ཡང་མ་ཡིན་ཞིང་། འཇིག་རྟེན་ལས་འདས་པའི་ཡེ་
ཤེས་རྗེས་མཐུན་པ་ཡིན་པར་གསུངས། ཞེས་གསུངས་ལ། གོང་གི་དེས་
ཡིད་ཀྱི་བརྗོད་པ་རང་དང་སྤྱིའི་མཚན་ཉིད་དུ་སྣང་བར་མཐོང་བ། ཞེས་
སོགས་ཀྱིས་སྦྱོར་ལམ་མཉམ་བཞག་ཡེ་ཤེས་སྟོང་བ་ཉིད་ལ་དོན་སྤྱི་ཕྲ་
མོས་སྒྲིབ་པའི་རྟོག་པ་ཡིན་པར་གྲུབ་པའོ། །འོ་ན་རང་གི་ངོ་བོ་རྟོག་པ་
ནམ་ཡང་མ་ཡིན། ཞེས་དང༌། ངེས་འབྱེད་ཡན་ལག་རྣམ་བཞི་པོ་འདི་ནི་
རྣམ་པར་རྟོག་པ་མ་ཡིན་ནོ། །ཞེས་སོགས་ ཀྱི་ དོན་གང་ཞེ་ན། དེའི་
སྐབས་ཀྱི་རྟོག་པ་མིན་གསུངས་པ་ནི། ཕར་ཕྱིན་མདོ་ལུགས་མ་ལས།
སྐབས་འདིའི་རྟོག་པ་ནི་ཚུལ་བཞིན་མ་ཡིན་པར་མངོན་པར་ཞེན་པའི་
བདག་ཉིད་ཡིན། ཞེས་པའི་རྟོག་པ་མིན་པའི་དོན་ཡིན་སྙམ་མོ། དམ་པ་དེ་
དག་གི་དགོངས་པ་གཅིག་ཏུ་དྲིལ་ན། ཆོས་རྗེ་ཉ་དབོན་པས་སྦྱོར་ལམ་
མཉམ་བཞག་རྣལ་འབྱོར་མངོན་སུམ་ཡིན་པ་ལྟ་བུར་གསུངས་པ་ནི། ཉ་
ཊཱིཀ་ལས། ལོ་ཙཱ་པ་ཆེན་པོ་སོགས་བྱང་སེའི་སྦྱོར་ལམ་མཉམ་བཞག་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
རྣམས་ནི་རྣལ་འབྱོར་མངོན་སུམ་ཡིན་གྱི་དེའི་སྐབས་ན་རྟོག་པ་མེད་གསུང་
ངོ། །ཞེས་ལོ་ཆེན་སོགས་མཐུན་ཙམ་དང་། གཞུང་དུ་མར་སྦྱོར་ལམ་
མཉམ་བཞག་གསལ་སྣང་འབྱུང་བར་གསུངས་པ་གལ་ཏེ་དོན་སྤྱིའི་མཚན་
མ་བྲལ་བའི་དོན་ལ་བྱེད་ན་སྦྱོར་ལམ་མཉམ་བཞག་རྣལ་འབྱོར་མངོན་
སུམ་ཁས་བླང་དགོས་པར་འགྱུར་ཞེས་པ་ཡིན་ལ། ཉ་དབོན་པ་རང་གི་
དགོངས་པ་ནི། ཕར་ཕྱིན་ཡིད་ཀྱི་མུན་སེལ་གྱི་ཡེ་ཤེས་ཚོགས་ཀྱི་སྐབས་
སུ། ཡུལ་ཅན་ཡེ་ཤེས་ཀྱི་ས་མཚམས་འཇོག་ན། ཐེག་ཆེན་ཚོགས་ལམ་དུ་
སྤྱིའི་ཚུལ་གྱིས་རྟོགས། སྦྱོར་ལམ་དུ་གསལ་སྣང་སྐྱེས་པའི་ཚུལ་གྱིས་
རྟོགས། མཐོང་ལམ་དུ་གསར་དུ། སྒོམ་ལམ་དུ་མཐོང་ཟིན་གོམས། སངས་
རྒྱས་སར་སྒྲིབ་ པ་ཐམས་ཅད་དང་བྲལ་བས་མཐར་ཕྱིན་པའི་ཚུལ་གྱིས་
རྟོགས་སོ། །ཞེས་དང༌། དེའི་སྐབས་གཉིས་པ་ལས། ཆོས་ཉིད་སྔར་མ་
མཐོང་བ་གསར་དུ་མངོན་སུམ་དུ་མཐོང་བས་མཐོང་། དེ་ཁོ་ནའི་དོན་ཚོལ་
བས་སམ་བྱང་ཆུབ་ཏུ་བགྲོད་པས་ལམ་མོ། །ཞེས་དང་། ཆོས་རྗེ་ཉའི་ལྟ་
སྒོམ་སྤྱོད་གསུམ་གྱི་དྲིས་ལན་ཡིད་ཀྱི་མུན་སེལ་ལས། ལུང་རིགས་རྣམ་
དག་གིས་ཆོས་ཀུན་དེ་ཁོ་ན་ཉིད་དུ་སྤྲོས་བྲལ་སྤྱིའི་རྟོགས་པའི་ཤེས་རབ་
གཙོ་བོར་གྱུར་པ་དང༌། དེ་འདྲའི་སྤྲོས་བྲལ་ལམ་སྟོང་ཉིད་ལ་གསལ་སྣང་
སྐྱེས་པའི་འཇིག་རྟེན་པའི་སྒོམ་བྱུང་གི་ཤེས་རབ་གཙོ་བོར་གྱུར་པ་དང༌།
དེ་འདྲའི་སྤྲོས་བྲལ་ལམ་སྟོང་ཉིད་མངོན་སུམ་དུ་རྟོགས་པའི་འཕགས་པ་
སློབ་པའི་ཤེས་རབ་གཙོ་བོར་གྱུར་པ་དེ་རྣམས་ཀྱང་ཡང་དག་པའི་ལྟ་བ་
མཚན་ཉིད་པ་ཡིན་ཞིང༌། ཞེས་མཐོང་ལམ་མ་གཏོགས་སྦྱོར་ལམ་ལ་
སྟོང་ཉིད་མངོན་སུམ་དུ་རྟོགས་པར་མ་གསུངས་པའི་ཕྱིར་ན་ཉ་དབོན་པ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
རང་གི་ཐུགས་དགོངས་ལ། སྦྱོར་ལམ་རྣལ་འབྱོར་མངོན་སུམ་མ་ཡིན་པ་
དང༌། སྦྱོར་ལམ་མཉམ་བཞག་ཡེ་ཤེས་ཀྱིས་སྟོང་བ་ཉིད་མངོན་སུམ་དུ་མ་
རྟོགས་པར་བཞེད་ཅེས་གསུང་ཚུལ་ཞིག་ཡོད་སྙམ། དེ་ལྟ་མ་ཡིན་ན། རྒྱུད་
བླ་མ་ལས། སོ་སོའི་སྐྱེ་བོ་ཕྱིན་ཅི་ལོག །བདེན་པ་མཐོང་བ་བཟློག་པ་སྟེ།།
ཞེས་དང་། དབུས་མཐའ་ལས། རྗེས་སུ་མཐུན་ལ་ཕྱིན་ཅི་ལོག །ཅེས་དང་།
མཛོད་ལས། མ་མཐོང་མཐོང་ཕྱིར་མཐོང་བའི་ལམ། ། ཞེས་སོགས་དང་
འགལ་བར་འགྱུར་བར་སྣང་ངོ༌། ། འོན་ཀྱང་མཁས་མཆོག་དེ་དག་གི་
བཞེད་དགོངས་ནི། ཟབ་ཅིང་རྒྱ་ཆེ་བས་ཇི་བཞིན་དུ་དཔོག་དཀའ་ཡང་རེ་
ཞིག་རང་གི་རྣམ་པར་རྟོག་པ་ལ་ཤར་ཙམ་བྲིས་པ་ཡིན་པས་གཟུར་གནས་
མཁས་དབང་རྣམས་ ཀྱིས་སླར་དཔྱད་པར་བྱའོ། ། སྔགས་ཐུན་མོང་མ་
ཡིན་པའི་ལུགས་ལ་སོ་སྐྱེས་ལ་སྟོང་ཉིད་མངོན་སུམ་དུ་རྟོགས་པ་ཡོད་དེ།
བསྟན་བཅོས་སྙིང་པོ་ངེས་པ་ལས། ལས་དང་པོས་ཀྱང་སྙིང་པོ་ཅུང་ཟད་
མཐོང༌། །གསང་སྔགས་ཐུན་མོང་མིན་པའི་ཐབས་ལས་སོ། །ཞེས་དང་།
ལྷན་ཐབས་འོད་བརྒྱ་འབར་བ་ལས། ཉན་རང་འཕགས་པ་དང་གསང་
སྔགས་ཀྱི་ཐབས་ཟབ་མེད་ན་བྱང་སེམས་སོ་སྐྱེ་རྣམས་ཀྱིས་དད་པས་་་་་
རྟོགས་བྱ་ཡིན་གྱི་དངོས་སུ་མཐོང་བ་མེད། ཅེས་གསུངས་ལ། དེ་ལྟར་
འཇམ་པའི་དབྱངས་ཐུབ་བསྟན་དགེ་ལེགས་རྒྱ་མཚོས་སྦྱོར་དྲུག་སྤྱི་དོན་དུ་
བཤད་དོ། །གཞན་ཡང་མདོ་རྒྱན་རྩ་འགྲེལ་དུ་ཡང་། ཡང་དག་ མིན་རྟོག་
ཡང་དག་མིན། །ཡང་དག་མ་ཡིན་མིན་མི་རྟོག །རྟོག་མིན་མི་རྟོག་མ་ཡིན་
པ། །ཤེས་བྱ་ཐམས་ཅད་ཡིན་པར་བརྗོད། །ཡང་དག་མ་ཡིན་པའི་རྟོག་པ་
ནི། འཇིག་རྟེན་ལས་འདས་པའི་ཡེ་ཤེས་ཀྱི་རྗེས་སུ་མཐུན་པ་མ་ཡིན་པའི་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
རྣམ་པར་རྟོག་པ་གང་ཡིན་པའོ། །ཡང་དག་པ་ཡང་མ་ཡིན་ལ་ཡང་དག་པ་
མ་ཡིན་པ་ཡང་མ་ཡིན་པ་ནི་དེའི་རྗེས་སུ་མཐུན་པའི་ངེས་པར་འབྱེད་པའི་
ཆ་དང་མཐུན་པའི་པར་གང་ཡིན་པའོ། །མི་རྟོག་པ་ནི་དེ་བཞིན་ཉིད་དང་
འཇིག་རྟེན་ལས་འདས་པའི་ཡེ་ཤེས་སོ། །རྟོག་པ་ཡང་མ་ཡིན་མི་རྟོག་པ་
ཡང་མ་ཡིན་པ་ནི་འཇིག་རྟེན་ལས་འདས་པའི་རྗེས་ལས་ཐོབ་པའི་འཇིག་
རྟེན་པའི་ཡེ་ཤེས་སྟེ། ཤེས་བྱ་ཐམས་ཅད་ནི་དེ་ཙམ་དུ་ཟད་དོ། །ཞེས་པའི་
དབུ་མ་ལས་ཀྱང་བསྟན་པས་ཤེས་པར་བྱ་ཞིང་། །སྤྱིར་རང་ལུགས་ལ་རྟོག་
བཅས་རྟོག་མེད་རྣམ་འགྲེལ་ལྟར་འཇོག་པ་ཡིན་མིན་སོགས་ལ་ཐག་བཅད་
མི་སྔ་པར་ལུང་རིགས་ཀྱིས་དཔྱད་པར་བྱའོ། །
། དྲི་བ་བཅོ་ལྔ་བ་ནི། ཀུན་གཞི་རྣམ་ཤེས་འཁོར་འདས་གཉིས་ཀྱི་
གཞི་ཡིན་ནམ་མིན་ཞེས་པའོ། །དེའི་ལན་ནི། ཀུན་གཞིའི་རྣམ་པར་ཤེས་
པ་དེ་འཁོར་འདས་གཉིས་ཀྱི་གཞི་ཡིན་པར་འཇོག་དགོས་པ་ཡིན་པར་
སྣང་སྟེ། ཆོས་མངོན་པའི་མདོ་ལས། ཐོག་མ་མེད་པའི་དུས་ཀྱི་དབྱིངས། །
ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང༌། །མྱ་
ངན་འདས་པ་ཐོབ་པར་འགྱུར། །ཞེས་དང༌། ཆོས་ཀྱི་ཤན་ འབྱེད་ལས།
ཆོས་ཉིད་ལ་སོགས་པའི་རྣམ་གྲངས་མང་པོ་ཅན་གྱི་བདེ་གཤེགས་སྙིང་པོ་
དེ་བཞིན་ཉིད་གང་ཡིན་པ་དེ་ཉིད་ཆོས་ཐམས་ཅད་ཀྱི་གཞི་ཡིན་པའི་ཕྱིར།
དྲི་མ་གནས་པའི་གཞི་དང༌། དེ་སྦྱང་བར་བྱ་བའི་གཞི་ཡང་ ཡིན་ནོ། །
ཞེས་དང་། ས་བཟང་གི་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་
བ་ལས། དེ་ལྟར་གཉིས་ཀ་ལའང་ཀུན་གཞིའི་སྒྲས་བཤད་དུ་རུང་སྟེ། འཁོར་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ། །
བ་དང་མྱ་ངན་ལས་འདས་པའི་ཆོས་ཐམས་ཅད་ཀྱི་གཞི་ཡིན་པའི་ཕྱིར་རོ།།
དེ་ཡང་ཀུན་གཞིའི་རྣམ་པར་ཤེས་པ་ནི་ཉོན་མོངས་པའི་བག་ཆགས་ཀྱི་
རྟེན་ཡིན་པས་འཁོར་བའི་གཞི་བྱེད་ཅིང་། ཐོས་སོགས་དགེ་བའི་བག་
ཆགས་ཀྱི་རྟེན་ཡིན་པས་མྱ་ངན་ལས་འདས་པའི་གཞིའང་བྱེད་པའི་ཕྱིར་
དང་། ཀུན་གཞི་དེ་བཞིན་གཤེགས་པའི་སྙིང་པོ་ནི་གློ་བུར་གྱི་དྲི་མའི་རྟེན་
ཡིན་པས་འཁོར་བའི་གཞིར་ཡང་གསུངས་ཤིང་། དེ་ཉིད་དྲི་མ་དང་བྲལ་
ཙམ་གྱིས་རྣམ་པར་གྲོལ་བ་ཐོབ་པས་ན་མྱ་ངན་ལས་འདས་པའི་ གཞི་
མཐར་ཐུག་པ་ཉིད་ ཡིན་པའི་ཕྱིར་རོ། །ཞེས་དང༌། ཐེག་མཆོག་དབུ་མ་
ལས། འཁོར་དང་ལམ་ གྱི་གཞིར་གྱུར་ཀུན་གཞི་སྟེ། །ཞེས་དང༌། དེའི་
ཐད་ཀྱི་ཟིན་བྲིས་ལས། ཀུན་གཞིའི་སྟེང་དུ་ཀུན་ནས་ཉོན་མོངས་པའི་བག་
ཆགས་བཞག་པ་ལས་འཁོར་བ་འབྱུང་བ་དང་། རྣམ་བྱང་གི་ས་བོན་བཞག་
པ་ལས་མྱང་འདས་ཐོབ་པར་འགྱུར་བའི་ཕྱིར། འཁོར་འདས་གཉིས་ཀར་
གྱི་གཞིར་གྱུར་པ་ཡིན་ལ། ཞེས་དང་། ཀུན་གཞི་ལ་འཁོར་འདས་ཐམས་
ཅད་འབྱུང་བར་འགྱུར་པའི་ནུས་པ་ས་བོན་གྱི་ཚུལ་དུ་ཡོད་པ་ཡིན་ཞིང༌།
དེ་ལས་དེ་འབྱུང་བས་ན་རྒྱུའི་དོན་ནོ། །ཆོས་རྣམས་ཀུན་གྱི་གནས་སམ།
ཤེས་བྱ་ཀུན་གྱི་གནས་ཡང་ཡིན་ཏེ། འདི་ལ་འགའ་ཞིག་ཏུ་ཀུན་ནས་ཉོན་
མོངས་པ་དང༌། རྣམ་པར་བྱང་བ་ཟག་པ་དང་བཅས་པ་རྣམས་ཀྱི་གནས་
ཞེས་ཟག་པ་མེད་པའི་ཆོས་ཀྱི་གནས་མ་ཡིན་པར་བཤད་མོད་ཀྱང་རང་
ལུགས་ལ་ཟག་མེད་ལམ་གྱི་བདེན་པ་རྣམས་ཀྱི་གནས་ཡིན་པས་ན། འདུས་
བྱས་ཀྱི་ཆོས་ཐམས་ཅད་ཀྱི་གནས་ཡིན་ལ། དེ་ལྟ་མ་ཡིན་ན་མྱ་ངན་འདས་
པ་ཐོབ་པར་འགྱུར། ཞེས་གསུངས་པ་འབྲེལ་མེད་དུ་འགྱུར་རོ། །ཞེས་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
དང་། ཟག་པ་མེད་པའི་ས་བོན་ནི། ཀུན་གཞི་རྣམ་ཤེས་ཀྱི་སྟེང་དུ་བཞག་
པ་ཡིན་ལ། ཞེས་གསུངས་པའི་ཕྱིར་རོ། །འོ་ན་ཀུན་མཁྱེན་ཆོས་རྗེའི་ཕར་
ཕྱིན་མདོ་ལུགས་མ་ལས། གལ་ཏེ་སེམས་བསྐྱེད་ལ་སོགས་པ་བྱང་ཆུབ་
སེམས་དཔའི་ཡོན་ཏན་ཐམས་ཅད་ཀྱི་རྟེན་ཆོས་ཀྱི་དབྱིངས་ཡིན་ན་ཐོག་་་་་
་མར་ཐར་པའི་ས་བོན་དང་དེ་ནས་རིམ་གྱིས་རྣམ་བྱང་གི་བག་ཆགས་
ཐམས་ཅད་ཀུན་གཞི་རྣམ་པར་ཤེས་པ་ལ་འཇོག་ཅིང་དེ་ལ་རྟེན་དགོས་པ་
མ་ཡིན་ནམ་ཞེ་ན། མ་ཡིན་ཏེ་སྣང་བ་དང་མུན་པའི་རྟེན་གཅིག་ཏུ་མི་རུང་
བ་བཞིན་དུ་སྤང་བྱ་དང་། གཉེན་པོའི་ཆོས་དག་འཇུག་པའི་རྟེན་ཀུན་གཞི་
གཉིས་ཡོད་པའི་ཕྱིར་རོ། །གཉིས་པོ་གང་ཞེ་ན། ཀུན་གཞིའི་རྣམ་ཤེས་
དང༌། ཀུན་གཞིའི་ཡེ་ཤེས་སོ། །དེ་ལ་སྔ་མ་ནི་རྣམ་སྨིན་དང་ས་བོན་ཐམས་
ཅད་པ་དང་རྩ་བའི་རྣམ་ཤེས་དང༌། ལེན་པའི་རྣམ་ཤེས་དང༌། ལུང་དུ་མ་
བསྟན་པ་ཡིན་པར་དེང་སང་ཡོངས་སུ་གྲགས་སོ། །ཀུན་གཞི་ཡེ་ཤེས་ནི་
ཆོས་ཀྱི་དབྱིངས་ཉིད་ཡིན་ཞིང་། ཞེས་པ་ནས། དེ་ཉིད་ལུང་མ་བསྟན་གྱི་
ཀུན་གཞི་དང་མི་གཅིག་སྟེ། དོན་དམ་པའི་དགེ་བ་ཡིན་པའི་ཕྱིར། ཞེས་
དང་། འགལ་བ་དག་ནི་རྟེན་གཅིག་པར་མི་འཐད་པའི་ཕྱིར་ཏེ། གྲང་བ་
དང་དྲོ་བའི་རེག་པ་རྟེན་གཅིག་པར་མི་འཐད་པ་བཞིན་ནོ། །ཞེས་སོགས་
གསུངས་པའི་དགོངས་པ་གང་ཡིན་ཞེ་ན། དེའི་དགོངས་དོན་ནི་ངེས་དོན་
གྱི་བསྟན་པ་ཐུགས་ལ་འཆང་བའི་ངག་དབང་བློ་གྲོས་གྲགས་པས་བཤད་
མོད་ཀྱི། རང་བློ་དང་མཚམས་པར་དེ་དག་གི་དགོངས་པ་འགལ་མེད་དུ་
བཤད་ན་འདི་ལྟར་ཡིན་པར་སྣང་སྟེ། ཀུན་མཁྱེན་ཉིད་ཀྱིས་རང་ལུགས་ལ་
ཀུན་གཞི་རྣམ་ཤེས་རྣམ་བྱང་གི་བག་ཆགས་བགོ་གཞིར་མི་རུང་བ་ལྟ་བུར་
45



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
གསུངས་པ་ནི། ཀུན་གཞི་རྣམ་སྨིན་དེ་རྣམ་བྱང་གི་བག་ཆགས་ཀྱི་རྟེན་
ཙམ་ཡིན་ཡང་དེ་ཁོ་ན་མ་ཡིན་པར་ཀུན་གཞི་ཡེ་ཤེས་འཇོག་དགོས་པ་དང་
། ཀུན་གཞི་རྣམ་སྨིན་སྤུང་བྱ་ཡིན་པས་གཉེན་པོ་རྣམ་བྱུང་གོང་ནས་གོང་དུ་
འཕེལ་ཞིང་བསྐྱེད་པའི་རྟེན་མི་བྱེད་པ་དང༌། ལྷག་མེད་དགྲ་བཅོམ་པ་
སོགས་ཀྱི་རྒྱུད་ལ་ཀུན་གཞི་མཚན་ཉིད་པའམ་རྣམ་སྨིན་གྱི་ཆ་འགག་ཟིན་
པས་དེའི་རྒྱུད་ཀྱི་རྣམ་བྱང་གི་བག་ཆགས་བགོ་གཞི་ཀུན་གཞི་རྣམ་སྨིན་གྱི་
ཆ་མ་ཡིན་པར་གསུངས་པ་ཡིན་པའི་གནས་སུ་སྣང་སྟེ། ཕར་ ཕྱིན་ མདོ་
ལུགས་མ་ལས། དེས་ན་འཁོར་འདས་གཉིས་ཀའི་བག་ཆགས་ཀུན་
གཞི་རྣམ་ཤེས་འབའ་ཞིག་ལ་འཇོག་ན། འཁོར་འདས་གཉིས་ཀའི་ས་བོན་
ཡིན་པའི་ཕྱིར་སྤང་བྱའི་ས་བོན་སྤངས་པའི་གནས་གྱུར་མེད་པས་སྤངས་པ་
སླར་ལྡོག་པ་དང་། སངས་རྒྱས་མི་སྲིད་པ་དང་། སྤང་གཉེན་གྱི་ས་བོན་སོ་
སོར་ངེས་པ་མེད་པ་ལ་སོགས་པར་ཧ་ཅང་ཐལ་བས་ གནོད་དོ།། ཆོས་
དབྱིངས་བསྟོད་པར་ཡང་། སེམས་ཉིད་རྣམ་པ་གཉིས་སུ་མཐོང་། །ཇི་ལྟར་
འཇིག་རྟེན་འཇིག་རྟེན་འདས། །བདག་ཏུ་འཛིན་ལས་འཁོར་བ་སྟེ།། སོ་
སོར་རིག་ན་དེ་ཉིད་དོ། །ཞེས་གསུངས་པ་ལྟར་རོ། །ཞེས་གསུངས་པ་དང་
། གོང་གི་ཀུན་གཞི་རྣམ་ཤེས་འབའ་ཞིག་ལ་འཇོག་ན། ཞེས་པའི་འབའ་
ཞིག་གི་དོན་ཡོད་པའི་ཕྱིར་རོ། ། གཞན་ཡང་མདོ་ལུགས་མར་ཀུན་གཞི་
རྣམ་ཤེས་རྣམ་བྱང་གི་བག་ཆགས་བགོ་གཞི་མ་ཡིན་པ་ལྟ་བུར་གསུངས་
པའི་དགོངས་པ་ནི། ཀུན་གཞི་རྣམ་ཤེས་ནི་རྣམ་བྱང་ཐོས་སོགས་ཀྱི་བག་
ཆགས་ཀྱི་ངོ་བོ་ཉིད་ཀྱི་རྟེན་ནམ་མེ་དང་ཚ་བ་བཞིན་ངོ་བོ་དབྱེར་མེད་པའི་
རྟེན་བརྟེན་པ་མ་ཡིན་པར་གསུངས་བ་ཡིན་པར་སྣང་སྟེ། ཕར་ཕྱིན་མདོ་
46 །



ཇོ་ནང་ཤམྦྷ་ལའི་ངེས་གསང་བ་ཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ལུགས་མར་ཐེག་བསྡུས་ཀྱི་ལུང་དྲངས་བ་འདི་ལྟ་སྟེ། ཇི་སྐད་དུ། ཐོས་
པའི་བག་ཆགས་གང་ཡིན་པ་དེ་ཡང་ནི། ཀུན་གཞི་རྣམ་པར་ཤེས་པའི་ངོ༌
བོ་ཉིད་ཡིན་ནམ། འོན་ཏེ་མ་ཡིན། གལ་ཏེ་ཀུན་གཞི་རྣམ་པར་ཤེས་པའི་
ངོ་བོ་ཉིད་ཡིན་ན་ནི། ཇི་ལྟར་དེའི་གཉེན་པོའི་ས་བོན་དུ་རུང༌། ཅི་སྟེ་དེའི་
ངོ་བོ་ཉིད་མ་ཡིན་ན་ནི། དེས་ན་ཐོས་པའི་བག་ཆགས་ཀྱི་གནས་ཅི་ཞིག་
ཡིན་པར་ལྟ་ཞེ་ན། སངས་རྒྱས་རྣམས་ཀྱི་བྱང་ཆུབ་ལ་བརྟེན་ནས་ཐོས་
པའི་བག་ཆགས་སུ་གྱུར་བ་གང་ཡིན་པ་གནས་གང་ལ་འཇུག་པ་དེ། ལྷན་
ཅིག་འདུག་པའི་ཚུལ་གྱིས་རྣམ་པར་སྨིན་པའི་རྣམ་པར་ཤེས་པ་ལ་འཇུག་
སྟེ། འོ་མ་དང་ཆུ་བཞིན་ནོ། །དེ་ནི་ཀུན་གཞི་རྣམ་པར་ཤེས་པ་ལ་མ་ཡིན་
ཏེ། དེའི་གཉེན་པོའི་ས་བོན་ཉིད་ཡིན་པའི་ཕྱིར་རོ། ། ཞེས་དང༌། ཀུན་
གཞི་རྣམ་པར་ཤེས་པའི་གཉེན་པོ་ཡིན་པས་ཀུན་གཞི་རྣམ་པར་ཤེས་པའི་
ངོ་བོ་ཉིད་མ་ཡིན་པ་དང༌། ཞེས་དང་། ཇི་ལྟར་ཀུན་གཞི་རྣམ་པར་ཤེས་པ་
དང་ཀུན་གཞི་རྣམ་པར་ཤེས་པ་མ་ཡིན་པ་ཆུ་དང་འོ་མ་བཞིན་དུ་ལྷན་
གཅིག་གནས་པ་རྣམ་པ་ཐམས་ཅད་དུ་འགྲིབ་པར་ཇི་ལྟར་འགྱུར་ཞེ་ན།
ངང་བའི་ཆུ་ལས་འོ་མ་འཐུངས་བ་དང་། འཇིག་རྟེན་པའི་འདོད་ཆགས་དང་
བྲལ་བ་ནས་མཉམ་པར་བཞག་པ་མ་ཡིན་པའི་བག་ཆགས་འགྲིབ་སྟེ།
མཉམ་པར་བཞག་པའི་བག་ཆགས་འཕེལ་ནས་གནས་འགྱུར་བ་བཞིན་་་་་
ནོ། །ཞེས་ གསལ་བར་གསུངས་པས་དེ་ལྟར་ཤེས་པར་བྱས་ནས་ཚིག་
འབྲུ་ཙམ་གྱིས་འཁྲུལ་བར་མི་བྱའོ། །་་་
། དྲི་བ་བཅུ་དྲུག་པ་ནི། ཉན་རང་དགྲ་བཅོམ་པའི་སྡུག་བདེན་
སྤངས་བ་ཡོད་དམ་མེད། ཡོད་ན་ཀུན་གཞི་སྡུག་བདེན་ཨེ་ཡིན་ཞེས་པའོ།།



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དེའི་ལན་ནི། ཉན་རང་དགྲ་བཅོམ་ལྷག་མེད་པའི་སྡུག་བདེན་སྤངས་པ་
ཡིན་ཏེ། ཉ་ཊིཀ་ཡིད་ཀྱི་མུན་སེལ་ལས། དེ་ཡང་ཕྱི་མའི་ཕུང་པོའི་རྒྱུ་ཉོན་
མོངས་པའི་ཀུན་འབྱུང་སྤངས་ཀྱང་སྔ་མའི་ལས་ཉོན་གྱི་འབྲས་བུ་ཚེ་འདིའི་
སྡུག་བསྔལ་གྱི་ཕུང་པོ་མ་སྤངས་པའི་མྱང་འདས་དེ་ཐེག་དམན་གྱི་ལྷག་
བཅས་མྱང་འདས། ཞེས་པ་ནས། ཐེག་དམན་དགྲ་བཅོམ་དེ་ཉིད་ཚེའི་དུས་
བྱས་པ་ན་སྔ་མའི་ལས་ཉོན་གྱི་འབྲས་བུ་སྡུག་བསྔལ་ཡང་སྤངས་པའི་མྱང་
འདས་ནི་ཐེག་དམན་གྱི་ལྷག་མེད་མྱང་འདས་ཏེ། ཞེས་གསུངས་པའི་ཕྱིར།
ཀུན་གཞི་སྡུག་བདེན་ ཨེ་ཡིན་ཞེས་པ་ ཀུན་གཞི་རྣམ་ཤེས་དང་ ཡེ་ཤེས་
གཉིས་མ་ཕྱེ་བར་སྤྱིར་སྡུག་བདེན་ཨེ་ཡིན་ཞེས་དྲི་བ་ཡིན་ན་སྡུག་བདེན་
མིན་ཞེས་ལན་འདེབས་པར་བྱ་ལ། ཀུན་གཞི་རྣམ་ཤེས་སྡུག་བདེན་ཡིན་
ནམ་ཞེས་དྲིས་ པ་ ཡིན་ན། སྡུག་བདེན་ ཡིན་ ཞེས་ བྱ་ སྟེ། ཆོས་ ཀྱི་ ཤན་
འབྱེད་ལས། ཀུན་གཞི་རྣམ་ཤེས་ནི་སྦྱང་བྱ་དྲི་མ་ལས་མ་འདས་ཏེ་ལེན་
པའི་རྣམ་ཤེས་ཡིན་པའི་ཕྱིར་དང༌། སྲིད་པའི་ཡན་ལག་གི་རྣམ་ཤེས་ཡིན་
པའི་ཕྱིར་དང༌། རྣམ་པར་སྨིན་པའི་རྣམ་ཤེས་ཡིན་པའི་ཕྱིར། འཁོར་བ་ཇི་
སྲིད་པའི་ཕུང་པོ་ཡིན་པའི་ཕྱིར། རྩ་བའི་རྣམ་ཤེས་དང་ས་བོན་ཐམས་ཅད་
པའི་རྣམ་ཤེས་ཡིན་པའི་ཕྱིར། ཞེས་སོ། །གཞན་ཡང་ཉན་རང་དགྲ་བཅོམ་
པ་ལྷག་མེད་དུ་གྱུར་པ་དང་ཀུན་གཞི་རྣམ་ཤེས་ཀྱི་མཚན་ཉིད་ལྡོག་ནས་
རྣམ་སྨིན་གྱི་ཆ་སྤངས་པ་ཡིན་ལ། དེ་རིགས་རྒྱུན་ཙམ་ཞིག་ནི་ཡོད་ཅིང་དེ་
དུས་གནས་འགྱུར་མཐར་ཐུག་མ་ཐོབ་པའི་ཕྱིར་རོ། །ས་བཟང་གི་མངོན་
པ་ཀུན་བཏུས་ཀྱི་འགྲེལ་བ་ལས། འགའ་ཞིག་འཁོར་བ་ཇི་སྲིད་པར་འཇུག་
པའི་རྣམ་ཤེས་ཞེས་གསུངས་པ་ནི་མི་འཐད་དེ། དགྲ་བཅོམ་པའི་ཀུན་གཞི་
A;



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ལ་མ་ཁྱབ་པའི་ཕྱིར་རོ། །ཞེས་གསུངས་ཀྱང་དེའི་འོག་ཏུ་དུས་འཁོར་བ་ཇི་
སྲིད་དུ་རྒྱུན་མི་ཆད་པར་འབྱུང་བ་སྟེ། ཞེས་གསུངས་པས་གོང་མ་རང་
ལུགས་ཡིན་མིན་ལ་དཔྱད་པར་བྱའོ། །
༈ དྲི་བ་བཅུ་བདུན་པ་ནི། ཆོས་ཐམས་ཅད་གཞན་སྟོང་ཡིན་ནམ་
མིན་ཞེས་པའོ། །དེའི་ལན་ནི། བདེན་གཉིས་ཀྱི་བསྡུས་པའི་ཆོས་ཐམས་
ཅད་གཞན་སྟོང་མ་ཡིན་ཏེ། ཀུན་རྫོབ་བདེན་པ་གཞན་སྟོང་མ་ཡིན་པའི་
ཕྱིར་ཏེ། བཀའ་བསྡུ་བཞི་བ་ལས། བདེ་གཤེགས་སྙིང་པོ་གཞན་སྟོང་ཡིན་
པ་ལྟར། །གློ་བུར་དྲི་མ་གཞན་སྟོང་ཡིན་ནམ་ཅི། །ཞེས་དང་། རྣམ་ཤེས་
ཡིན་ན་གཞན་སྟོང་ཟབ་མོ་མིན། །ཞེས་སོགས་གཞན་སྟོང་སྟོན་བྱེད་ཀྱི་
མདོ་རྒྱུད་དུ་མ་དང༌། ཀུན་མཁྱེན་དང་རྗེ་སྒྲོལ་མགོན་ཞབས་གཉིས་ཀྱིས་
སྐབས་དུ་མར་གཞན་སྟོང་ནི་དོན་དམ་ཁོ་ན་ལ་གསུངས་པའི་ཕྱིར་ཏེ། རྒྱུད་
བླ་ཐོགས་འགྲེལ་དུ་མདོ་དྲངས་པ་ལས། གང་ཞིག་གང་ན་གང་མེད་པ་དེ་
ནི་དེས་སྟོང་ངོ། །གང་ཞིག་ལྷག་མར་གྱུར་པ་དེ་ནི་དེ་ལ་རྟག་ཏུ་ཡོད་དོ། །
ཞེས་སྟོང་བའི་གཞི་གཞན་སྟོང་དུ་གསུངས་བ་ལས་དེ་ལས་གཞན་གཞན་
སྟོང་དུ་མ་གསུངས་པ་དང༌། རི་ཆོས་ངེས་དོན་རྒྱ་མཚོ་ལས། གནས་ལུགས་
ལ་ཡོད་པ་ནི་གཞན་སྟོང་དང་མེད་པ་ནི་རང་སྟོང་ངོ། །ཞེས་དང་། དེ་ལྟར་
སྟོང་བའི་ཆོས་རང་སྟོང་དང༌། སྟོང་བའི་གཞི་གཞན་སྟོང་དུ་རྟོགས་པ་འདི་
ནི་སྟོང་བ་ཉིད་ལ་འཇུག་པ་ཡང་དག་པ་ཇི་ལྟ་བ་སྟེ་ཕྱིན་ཅི་མ་ལོག་པ་ཞེས་
བྱའོ། །ཞེས་དང༌། བདེན་གཉིས་གསལ་བའི་ཉི་མ་ལས། ཀུན་རྫོབ་ནི་
དོན་ལ་མེད་པས་རང་སྟོང་དང་། རྣམ་ཤེས་ལ་སྣང་གི་ཡེ་ཤེས་ལ་མི་སྣང་
བ་དང་། དོན་དམ་ནི་དོན་ལ་ཡོད་པས་རང་གིས་མི་སྟོང་བའི་གཞན་སྟོང་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ། །
དང༌། །ཡེ་ཤེས་ལ་སྣང་གི་རྣམ་ཤེས་ལ་གཏན་མི་སྣང་བ་དང་། ཞེས་དང༌།
གྲུབ་མཐའ་དོན་གསལ་ལས། ཀུན་རྫོབ་བདེན་པ་རང་གི་སྟོང་། །དོན་དམ་
བདེན་པ་གཞན་སྟོང་སྟེ། །སྟོང་ཚུལ་དེ་ལྟར་མ་ཤེས་ན། །རྒྱལ་བའི་བཀའ་
ལ་རྨོངས་པ་ཡིན། །ཞེས་དང་། ཚུལ་གཉིས་རྣམ་འབྱེད་ལས། ཀུན་རྫོབ་ཀྱི་
ཆོས་ཐམས་ཅད་བདེན་མེད་རང་གི་ངོ་བོས་སྟོང་བའི་རང་སྟོང་ཡིན་ཡང་།
དོན་དམ་དབྱིངས་ནི་བདེན་པར་གྲུབ་པའི་ཕྱིར་རང་གི་ངོ་བོས་མི་སྟོང་ལ།
འོན་ཀྱང་སྟོང་ཉིད་ནི་ཡིན་ཏེ། གཞན་གཟུང་འཛིན་སོགས་སྤྲོས་པ་ཐམས་
ཅད་ཀྱིས་སྟོང་བའི་ཕྱིར་དོན་དམ་ནི་གཞན་སྟོང་ཡིན་ནོ། །ཞེས་སོགས་དོན་
དམ་ཁོ་ན་གཞན་སྟོང་ཡིན་པར་གསུངས་སོ། ། འོ་ན་གཞན་སྟོང་དབུ་མའི་
རྒྱན་ལས། གང་ཟག་བདག་མེད་རྟག་ཏུ་གཞན་སྟོང་སྟེ། །འོན་ ཀྱང་ཐ་
ཤལ་སྟོང་ཉིད་མིན་པ་བཞིན། །ཞེས་དང༌། ཉ་དབོན་པའི་བསྟན་པ་སྤྱི་
འགྲེལ་གྱི་རྣམ་བཤད་ལས། སྔར་གྱི་སྟོང་ཚུལ་དེ་ཉིད་གཞན་སྟོང་གི་སྟོང་
ཚུལ་དངོས་ཡིན་པའི་ཕྱིར་རོ། །དེས་ན་དོན་དམ་ཐམས་ཅད་གཞན་སྟོང་
ཡིན་གྱི་རང་སྟོང་མིན་ལ། ཀུན་རྫོབ་ཐམས་ཅད་སྔ་རབས་པའི་འཆད་ཚུལ་
དང་བསྟུན་ནས་རང་སྟོང་དང་དོན་ལ་གཞན་སྟོང་སྟེ་གཱཉིས་ཀའོ། །ཞེས་
ཀུན་རྫོབ་ཐམས་ཅད་གཞན་སྟོང་ཡིན་པར་བསྟན་པ་མ་ཡིན་ནམ་ཞེ་ན། མ་
ཡིན་པར་སྣང་སྟེ། དེ་ནི་ཀུན་རྫོབ་རྣམས་གཞན་གྱི་སྟོང་བ་ཙམ་ཡིན་པས་
གཞན་སྟོང་གི་སྟོང་ཚུལ་ལམ་སྒྲ་བཤད་ཙམ་ཚང་བའི་དོན་ཡིན་ཞེས་བཤད་
ན་རང་ལུགས་ཀྱི་དམ་པ་རྣམས་ཀྱི་དགོངས་པ་འགལ་མེད་དུ་འགྲོའོ། །དེ་
ལྟ་མ་ཡིན་ན་གཞན་གྱིས་སྟོང་ན་གཞན་སྟོང་ཡིན་དགོས་ལ། དེ་འདོད་ན་
སྐྱེ་བ་མེད་ན་སྐྱེ་མེད་དུ་འགྱུར་ལ། འདོད་ན། ཆོས་ཀྱི་ཤན་འབྱེད་ལས།



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
རང་སྟོང་གིས་དོན་དམ་སྟོང་ཉིད་ཀྱི་གོ་མི་ཆོད་པ་ཇི་ལྟ་བ་དེ་བཞིན་དུ་
གཞན་སྟོང་གིས་ཀྱང་ཀུན་རྫོབ་སྟོང་ཉིད་ཀྱི་གོ་མི་ཆོད་དོ། །ཞེས་དང༌།
རྒྱལ་བའི་ཡུམ་ལས། སྐྱེ་བ་མེད་པ་གང་ཡིན་པ་དེ་ནི་དེ་བཞིན་གཤེགས་
པའོ། །ཞེས་དང་། ཐེག་མཆོག་དབུ་མའི་ཟིན་བྲིས་ལས། དེ་ལ་སྐྱེ་འགག་
མེད་ཀྱང་ཅི་ཡང་མེད་པ་ལ་སྐྱེ་རྒྱུ་དང་འགག་རྒྱུ་མེད་པས་སྐྱེ་བ་མེད་ཅེས་
བཤད་པ་ཡིན་གྱི་སྐྱེ་མེད་ཀྱི་དོན་མ་ཡིན་ནོ། ། ཞེས་གསུངས་པ་སོགས་
དང་འགལ་བར་འགྱུར་རོ། །ཡང་ཀུན་རྫོབ་ཀྱི་ཆོས་རྣམས་གཞན་སྟོང་ཡིན་
ན་སྟོང་ཉིད་ཉི་ཤུའི་གཞན་གྱི་ངོ་བོ་སྟོང་བ་ཉིད་རང་སྟོང་ལ་བཤད་དགོས་
ཀྱང་དེ་ལྟར་ཀུན་མཁྱེན་དང་རྗེ་སྒྲོལ་མགོན་གཉིས་ཀྱིས་མ་གསུངས་ཏེ།
རི་ཆོས་ངེས་དོན་རྒྱ་མཚོ་ལས། སྟོང་ཉིད་ཉི་ ཤུ་བོ་ཐམས་ཅད་རང་སྟོང་
ཉིད་དུ་སྨྲ་བ་ནི། རྒྱལ་བ་རྣམས་ཀྱི་དགོངས་པ་ཆེན་པོའི་དོན་མ་ཡིན་ཏེ།
དོན་དམ་པའི་བདེན་པ་དང་རང་བཞིན་གྱི་རིགས་དང་ཆོས་སྐུའི་ཡོན་ཏན་
གྱི་ཆོས་ཐམས་ཅད་དང་ངོ་བོ་ཉིད་དང་དངོས་པོ་མེད་པའི་ངོ་བོ་ཉིད་དང་
གཞན་གྱི་དངོས་པོ་སྟོང་པ་ཉིད་རྣམས་སྟོང་ཉིད་ཡིན་ཀྱང་རང་སྟོང་མ་ཡིན་
པའི་ ཕྱིར་རོ། །ཞེས་དང༌། ཤེར་ འགྲེལ་སྔོན་མེད་ལེགས་བཤད་ ལས།
རང་གི་ངོ་བོ་སྟོང་བ་ཉིད་ནི། དངོས་མེད་སྟོང་ཉིད་དང་གཅིག་ལ། གཞན་
གྱི་ངོ་བོ་སྟོང་བ་ཉིད་ནི། དངོས་མེད་ངོ་བོ་ཉིད་དང་གཅིག་གོ །རྣམ་བཞག་
འདི་ནི་ཤིན་ཏུ་གསལ་བར་སྔགས་ཀྱི་ཐེག་པ་བླ་ན་མེད་པའི་རྒྱུད་གཉིས་
ལས་འབྱུང་བ་དང་། མདོ་ལུགས་ཀྱི་དབུས་མཐའ་རྣམ་འབྱེད་རྩ་འགྲེལ་
དང་། ཡུམ་གསུམ་གནོད་འཇོམས་དང༌། བརྒྱད་སྟོང་དོན་བསྡུ་སོགས་ལས་
ཤེས་པར་བྱའོ། །ཞེས་གསུངས་སོ། ། ཡང་ཁ་ཅིག གཞན་སྟོང་སྙིང་པོ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ལས། ཀུན་རྫོབ་རྣམས་གཞན་གྱི་ངོ་བོས་སྟོང་བའི་སྟེང་དུ་རང་གི་ངོ་བོས་
ཀྱང་སྟོང་བ་དང༌། ཞེས་སོགས་ཀྱིས་ཀུན་རྫོབ་རྣམས་གཞན་སྟོང་དུ་གྲུབ་
པོ་ཞེ་ན། ཁྱོད་ རང་ལ་ཀུན་རྫོབ་ཀྱི་ཆོས་གཞན་ཀྱིས་སྟོང་བར་གསུངས་
པས་གཞན་སྟོང་ཡིན་པར་གྲུབ་ན་གཞན་གྱིས་སྟོང་ན་གཞན་སྟོང་དུ་ཁས་
བླངས་དགོས་པས་རི་བོང་གི་རྭ་ཡང་གཞན་སྟོང་དུ་འགྱུར་རོ། །ཡང་བཀའ་
བསྡུ་བཞི་བར། རྣམ་ཤེས་འདི་མིན་གཞན་སྟོང་ཟབ་མོ་མིན། །ཞེས་གཞན་
སྟོང་ཟབ་མོ་ཞེས་པས་ཤུགས་ལ་གཞན་སྟོང་མི་ཟབ་པ་ཡོད་པར་བསྟན་ཏོ་
ཞེ་ན་མ་ཡིན་ཏེ། ལུང་དེས་ཤུགས་ལ་རང་སྟོང་མི་ཟབ་པ་ཡིན་པར་སྟོན་
ལ། དེ་ལྟར་མ་ཡིན་ན་དོན་དམ་ཟབ་མོ་ཞེས་བརྗོད་ན་དོན་དམ་ལ་མི་ཟབ་
པ་ཞིག་ཡོད་པར་བསྟན་པར་ཐལ་ལོ། །ཤེས་རབ་སྙིང་པོའི་ཚིག་འགྲེལ་
རྨད་དུ་བྱུང་བ་ལས། མདོ་འདིའི་དངོས་བསྟན་ལ་གཞན་སྟོང་ཐུན་མོང་པ་
ནི་གསལ་བར་ སྟོན་ཞིང༌། ཐུན་མོང་མ་ཡིན་པ་བདེ་བར་གཤེགས་པའི་
སྙིང་པོའི་དོན། རྟག་བརྟན་གཡུང་དྲུང་རྣམ་པ་ཐམས་ཅད་པ་དེ་སྦས་དོན་
གྱི་ཚུལ་དུ་འཆད་པ་ཡིན་ནོ།། ཞེས་གཞུང་འདིས་གཞན་སྟོང་ཐུན་མོང་བ་
གསལ་བར་སྟོན་ཚུལ་ནི། བདེ་བར་གཤེགས་པའི་སྙིང་པོའི་དོན། རྟོག་
བརྟན་གཡུང་དྲུང་རྣམ་པ་ཐམས་ཅད་པ་གསལ་བར་མ་བསྟན་པར་རང་གི་
མི་སྟོང་བའི་ཤེར་ཕྱིན་ཟབ་མོའམ་དེ་བཞིན་ཉིད་སོགས་གསལ་བར་སྟོན་
པ་དེ་ཡིན་ཏེ། ཤེར་སྙིང་ཚིག་འགྲེལ་དེ་ལས། ཤེར་ཕྱིན་ཟབ་མོ་ནི་རང་གི་
ངོ་བོས་མི་སྟོང་བར་གྲུབ་པའི་ཕྱིར། འདི་ནི་གཞན་སྟོང་དབུ་མ་གསལ་བར་
སྟོན་པའི་ཚིག་དང་པོའོ། །ཞེས་དང་། ཡོངས་གྲུབ་དོན་དམ་གྱི་ཡེ་ཤེས་དེ་
འཁོར་འདས་ཀུན་ཁྱབ་ཡིན་ཡང་འཁོར་འདས་སོ་སོས་གོས་པ་མེད་ལ། དེ་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
མེད་པས་འཕོ་འགྱུར་མེད་པའི་ཕྱིར་རྟག་པར་བསྟན་ཏོ། །འདི་ནི་གཞན་
སྟོང་དབུ་མ་གསལ་བར་བསྟན་པའི་ཚིག་གསུམ་པའོ། །ཞེས་གསུངས་པ་
སོགས་ལས་ཀུན་རྫོབ་ལ་མ་སྦྱར་བར་དོན་དམ་ལ་སྦྱར་བའི་ཕྱིར། ཐུན་
མོང་བའི་གཞན་སྟོང་ཞེས་པ་ཀུན་རྫོབ་ཀྱི་ཆོས་ལ་གོ་བའི་གནས་མེད་པ་
གཞུང་དེར་བལྟས་པ་ཙམ་གྱིས་ཤེས་ཐུབ་ལ། གཞན་དོགས་པ་ཆེར་མེད་
པས་དེ་ཙམ་ལས་མ་སྤྲོས་སོ། །ངག་དབང་ཚོགས་གཉིས་རྒྱ་མཚོ་དང་ངག་
དབང་བློ་གྲོས་གྲགས་པས་བདེན་པ་གཉིས་ཀ་གཞན་སྟོང་ཡིན་པ་ལྟ་བུར་
གསུངས་སོ། །
༈ དྲི་བ་བཅོ་བརྒྱད་པ་ནི། རང་ལུགས་ལ་བག་ཆགས་ཤེས་པ་ཡིན་
ནམ་མིན་ཞེས་པའོ། །དེའི་ལན་ནི། བག་ཆགས་ཆོས་ཅན། ཤེས་པ་མ་ཡིན་
པར་ཁས་བླངས་བར་བྱ་སྟེ། ལྡན་མིན་འདུ་བྱེད་ཡིན་པའི་ཕྱིར་ཏེ། ཐེག་
བསྡུས་ལས། ཀུན་གཞིའི་རྣམ་པར་ཤེས་པ་དང་། ཀུན་ནས་ཉོན་མོངས་
པའི་ཆོས་ཐམས་ཅད་ཀྱི་ས་བོན་དེ་དག་ཅི་སོ་སོ་ཐ་དད་པ་ཡང་མ་ཡིན། ཐ་
མི་དད་པ་ཡང་མ་ཡིན་མོད་ཀྱི་གང་དེ་འབྱུང་བའི་མཐུའི་ཁྱད་པར་ཅན་ཀུན་
གཞི་རྣམ་པར་ཤེས་པ་དེ། དེ་བཞིན་དུ་འབྱུང་བ་ལ་ས་བོན་ཐམས་ཅད་པ་
ཞེས་བྱའོ། །ཞེས་དང་། དེའི་འགྲེལ་བ་དོན་གསང་ལས། དེ་ལ་གནས་པ་
དེ་དག་དང་རྫས་སུ་ཐ་དད་པ་ཡང་མ་ཡིན་ཞེས་བྱ་བ་ལ་སོགས་པ་སྨོས་ཏེ།
ཀུན་གཞིའི་རྣམ་པར་ཤེས་པ་ལས་དེ་ཉིད་དང་གཞན་ཉིད་དུ་བརྗོད་པར་བྱ་
བ་མ་ཡིན་པ་རྣམས་ཡིན་ནོ། །ཞེས་བྱ་བའི་དོན་ཏེ། ཞེས་དང༌། འགྲེལ་བ་
བཤད་སྦྱར་ལས། བག་ཆགས་ཞེས་བྱ་བ་ནི་ནུས་པའི་ཁྱད་པར་ཏེ་ནུས་པ་
ཡང་ནུས་པ་ཅན་དེ་ཉིད་དམ་གཞན་ཞེས་བརྗོད་པར་བྱ་བ་མ་ཡིན་ནོ། །དེ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དག་དང་ཕན་ཚུན་ཐ་དད་དམ་ཐ་དད་པ་མ་ཡིན་ཞེས་འདྲི་བ་འདི་ཚུལ་
གཞན་མ་ཡིན་པ་སྟེ་ནུས་པ་ཅན་རྒྱུར་བྱས་ནས་བཏགས་པའི་ཕྱིར་རོ། །
ཞེས་བཀྲལ་བས་ན་ནུས་པ་བཏགས་ ཡོད་དང་ནུས་པ་ཅན་རྫས་ཡོད་དུ་
བཞེད་པའི་ཕྱིར་དང༌། ཡང་དོན་གསང་དུ། ས་བོན་སྔ་མའི་རྒྱུན་འཇུག་པས་
ས་བོན་ཕྱི་མའི་དུས་ཐ་དད་པ་ཁོ་ནའི་རྒྱུའི་རྐྱེན་ཡིན་ནོ། ། བདག་པོའི་
རྐྱེན་ནི་མ་ཡིན་ཏེ། སྐལ་བ་མཉམ་པ་མངོན་པར་འགྲུབ་པའི་རྒྱུ་ཡིན་པའི་
ཕྱིར་རོ། །མཚུངས་པ་དེ་མ་ཐག་པའི་རྐྱེན་ཡང་མ་ཡིན་ཏེ། སེམས་ལས་
བྱུང་བའི་ངོ་བོ་ཉིད་མ་ཡིན་པའི་ཕྱིར། དམིགས་པའི་རྐྱེན་ཡང་མ་ཡིན་ཏེ།
ས་བོན་ལ་དམིགས་པ་མེད་པའི་ཕྱིར་རོ། །ཞེས་ས་བོན་ལ་དམིགས་པ་
མེད་པར་གསུངས་པ་དང་། བཤད་སྦྱར་དུ། བག་ཆོགས་ཙམ་ནི་ཀུན་གཞི་
རྣམ་པར་ཤེས་པ་མ་ཡིན་གྱི། ཞེས་བག་ཆགས་ཤེས་པ་ཡིན་ན་ཀུན་གཞི་
ཡིན་དགོས་ཀྱང་ དེ་མ་ཡིན་པར་གསུངས་ པའི་ ཕྱིར་དང༌། ལྡན་མིན་
བཤད་པའི་སྐབས་ཀྱི་དབྱིག་གཉེན་གྱི་ཕུང་ལྔའི་རབ་ཏུ་བྱེད་པ་ལས། དེ་
ལ་ཐོབ་པ་གང་ཞེ་ན། རྙེད་པ་དང་ལྡན་པའོ། །དེ་ཡང་ས་བོན་དང་དབང་
དང་མངོན་དུ་གྱུར་པ་དང་ཅི་རིགས་སུ་སྦྱར་རོ། །ཞེས་དང༌། དེའི་སྐབས་
ཀྱི་བློ་བརྟན་གྱི་ཕུང་ལྔའི་རབ་ཏུ་བྱེད་པ་བྱེ་བྲག་ཏུ་བཤད་པ་ལས། ཐོབ་པ་
གང་ཞེ་ན་ཞེས་བྱ་བ་ལ་སོགས་པ་དྲིས་པ་དང་། རྙེད་པ་དང་ལྡན་པའོ་ཞེས་
བྱ་བ་ལ་སོགས་པ་སྨོས་སོ། །སྔོན་མ་ཐོབ་པ་ཐོག་མ་ཉིད་དུ་ཐོབ་པ་ནི་རྙེད་
པའོ། །རྙེད་པ་རྣམས་སྐད་གཅིག་གཉིས་པ་ལ་སོགས་པར་ཡོད་པ་ནི་ལྡན་
པ་སྟེ་ཡང་དག་པར་རྗེས་སུ་འགྲོ་བ་ནི་ལྡན་པ་ཞེས་བྱའོ། ། དེ་ལྟར་ན་
ཐོབ་པའི་སྒྲ་ནི་རྙེད་པ་དང་ལྡན་པར་ཡང་སྙེགས་པར་བསྟན་པ་ཡིན་ནོ། །



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
དེ་ཡང་ས་བོན་དང་དབང་དང་མངོན་དུ་གྱུར་པ་དང་རྣམ་པ་གསུམ་དུ་
དབྱེའོ། །ཅི་རིགས་སུ་སྦྱར་རོ་ཞེས་བྱ་བ་དེ་ལ་རིགས་པ་ནི་འདི་ཡིན་ཏེ།
སྐད་ཅིག་དང་པོ་ཐོབ་པ་ནས་བརྩམས་ཏེ་དབང་གི་དུས་ཀྱི་བར་དུ་ས་བོན་
ཞེས་བྱ་སྟེ། དེ་ལྟར་ན་ས་བོན་ནི་རྙེད་པ་དང་ལྡན་པ་གཉི་གར་བརྗོད་པ་
ཡིན་ནོ། །དབང་དང་མངོན་དུ་གྱུར་པ་ནི་ལྡན་པ་ཡིན་ནོ། །ས་བོན་ཅི་ལ་
བྱ་ཞེ་ན། དགེ་བ་དང་མི་དགེ་བ་དང་ལུང་དུ་མ་བསྟན་པའི་ཆོས་རྣམས་ཀྱི་
རྣམ་པར་ཤེས་པ་ལ་མ་འོངས་པ་ན་དེ་དང་རིགས་གཅིག་པའི་ཆོས་ཀྱི་རྒྱུ་
བསྐྱེད་པའི་ནུས་པའི་བྱེ་བྲག་ནི་ས་བོན་ནོ། །ས་བོན་རྙེད་ནས་དེ་ལ་རག་
ལས་པའི་མངོན་དུ་མ་གྱུར་ཀྱང་དེའི་ས་བོན་གང་ཡིན་པ་དེ་ཐོབ་པ་ཞེས་
བྱའོ། །དབང་ནི་དེའི་རྐྱེན་ལ་ལྟོས་ནས་རྒྱུན་གྱི་འབྲས་བུ་བསྒྲུབ་ པའི་
གནས་སོ། །མངོན་དུ་གྱུར་བ་ནི་དེའི་འབྲས་བུ་གྲུབ་པའི་དུས་སོ། ། ཞེས་
ས་བོན་ནི་ལྡན་མིན་གྱི་ཐོབ་པ་ལ་བཤད་པ་དང༌། མཛོད་ཀྱི་གནས་གཉིས་
པའི་འགྲེལ་བཤད་རྒྱལ་སྲས་མ་ལས། ས་བོན་དང་ནུས་པ་དང་བག་
ཆགས་ཞེས་བྱ་བ་ནི་དོན་གཅིག་གོ །ས་བོན་ནི་བཏགས་པའི་ཡོད་པ་ཡིན་
གྱི་རྫས་སུ་ཡོད་པ་ནི་མ་ཡིན་ནོ། །ཞེས་ས་བོན་རྫས་ཡོད་མ་ཡིན་པར་
བཏགས་ཡོད་ཡིན་པར་གསུངས་ལ། དེ་སློབ་དཔོན་དབྱིག་གཉེན་གྱི་རང་
ལུགས་བཤད་པ་ཡིན་གྱི་བྱེ་བྲག་སྨྲ་བའི་ལུགས་ཡང་མ་ཡིན་ཏེ། དེས་བག་
ཆགས་མི་འདོད་པའི་ཕྱིར། སྤྱིར་བག་ཆགས་ཤེས་པ་འདོད་མིན་ལ་གྲུབ་
མཐའི་ཁྱད་ཡོད་པར་ལུང་རིགས་སྨྲ་བའི་མཁས་པ་དག་གིས་མ་བཤད་
པས་སོ། ། ས་བཟང་གི་བླང་དོར་རབ་གསལ་འགྲེལ་བ་ལས། གཉིས་པོ་
དེ་གཅིག་གམ་ཐ་དད་ཞེ་ན། ས་བོན་གྱི་ཆ་ནི་དམིགས་རྣམ་མི་འཛིན་ཅིང་ .
55



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ། །
ཚོར་བ་དང་མཚུངས་པར་ལྡན་པ་མ་ཡིན་ཏེ། རིག་པ་མ་ཡིན་པའི་ཕྱིར་ཏེ།
ཡིན་ན་སྐྱེས་བུ་གཅིག་ཀྱང་ཀུན་གཞིའི་རྣམ་པར་ཤེས་པ་མི་འདྲ་བ་དུ་མ་
དང་བཅས་པར་ཐལ་བའི་ཕྱིར། ཞེས་དང་། དེས་ན་གཉིས་པོ་དེ་ཆོས་ཅན།
ལྡོག་པ་ཐ་དད་པ་ཡིན་ཏེ། རིག་པ་ཡིན་མིན་གྱི་ཁྱད་པར་ཡོད་པའི་ཕྱིར།
ཞེས་གསུངས་སོ། །ལྡན་མིན་འདུ་བྱེད་ཀྱི་དོན་ནི། ས་བཟང་གི་ཀུན་བཏུས་
འགྲེལ་བ་ལས། ལྡན་མིན་འདུ་བྱེད་ལ་སྤྱི་དོན་གསུམ་ལས། ངོ་བོ་དངོས་
བཟུང་བ་ནི་གཟུགས་དང་སེམས་དང་སེམས་ལས་བྱུང་བ་གསུམ་གྱི་གནས་
སྐབས་ཀྱི་ཆ་ལ་བཏགས་པ་གང་ཞིག གཟུགས་སོགས་ཀྱི་དེ་ཉིད་དང་
གཞན་དུ་བརྗོད་དུ་མེད་པ་སྟེ། གདགས་གཞི་གཟུགས་སོགས་ལས་གུད་ན་
རྫས་གཞན་དུ་གྲུབ་པ་མ་ཡིན་ཞིང་། ངོ་བོ་གཟུགས་སོགས་ཀྱི་ལྡོག་པ་དེ་
ཉིད་ཀྱང་མ་ཡིན་པའོ། །ཞེས་གསུངས་སོ། །སྐབས་འདི་ལ་དཔྱད་པར་བྱ་
བ་འདི་ཡོད་དེ། ཀུན་གཞི་ས་བོན་གྱི་ཆ་དང་། རྣམ་སྨིན་གྱི་ཆ་གཉིས་ཡོད་
པའི་སྔ་མ་བག་ཆགས་དང་ཤེས་པ་ཡིན་པ་ལྟ་བུར་གསུངས་ཏེ། ས་བཟང་
གི་མངོན་པ་ཀུན་བཏུས་འགྲེལ་བ་ལས། དེ་རྣམས་དོན་གོསང་དུ་རིམ་པ་
ལྟར། ཐུན་མོང་གི་མཚན་ཉིད་དང༌། ས་བོན་གྱི་མཚན་ཉིད་དང༌། རྣམ་
སྨིན་གྱི་ཆའི་མཚན་ཉིད་བཤད་པ་ལ། དེའི་དང་པོ་ནི་བཤད་ཟིན་པ་ལྟར་
ཏེ། གཉིས་པ་ནི་ཀུན་གཞི་ལ་ཡོད་པའི་བག་ཆགས་གང་ཞིག ཆོས་གཞན་
སྐྱེ་བའི་རྒྱུའི་རྐྱེན་དུ་གནས་པ་ཞེས་པ་དང་། གསུམ་པ་ནི་ཐོག་མ་མེད་པའི་
དུས་ཀྱི་བག་ཆགས་ལབརྟེན་ནས་ས་བོན་ཡོངས་སུ་སྨིན་པར་གྱུར་བའི་
ཀུན་གཞི་ཞེས་པའོ། །དེ་དག་ཀྱང་ཆོས་ཕྱི་མ་ལ་ལྟོས་ནས་ས་བོན་དང་། སྔ་
མ་ལ་ལྟོས་ནས་རྣམ་སྨིན་དང་། གཉི་ག་དོན་གྱི་ངོ་བོ་རིག་པའི་ཆ་ནས་རྣམ་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཤེས་ཡིན་པས། གསུམ་གའང་ཀུན་གཞིའི་རྣམ་ཤེས་སུ་ངོ་བོ་གཅིག་པ་ཉིད་
དོ། །ཞེས་གསུངས་ལ། འོན་ཀྱང་ལུང་དེས་བག་ཆགས་རང་གི་ངོ་བོ་
ཤེས་པ་མ་ཡིན་ཡང་བག་ཆགས་དང་ལྡན་པའི་ཆའི་ཀུན་གཞི་ངོ་བོ་དང་ཐ་
དད་མ་ཡིན་ཞེས་དང་། རྣམ་སྨིན་ཡིན་པའི་ཆའི་ཀུན་གཞིའི་ངོ་བོ་ཤེས་པ་
ཡིན་པར་བཤད་རྒྱུ་ཞིག་ཡོད་པར་སྣང་ངོ། ། ཡང་ཐེག་མཆོག་དབུ་མའི་
ཟིན་བྲིས་ལས། བུམ་པའི་སྐྱེ་བ་དང་འགག་པ་ཞེས་པ་བཏགས་ཡོད་དེ།
བུམ་པའི་སྐྱེ་འགག་ཅེས་བྱ་ཡང་བུམ་པ་ལས་ལོགས་སུ་མ་གྲུབ་ཅིང་མིང་
གི་བཏགས་པ་ཙམ་ཡིན་པས་ན་ཀུན་བརྟགས་དང༌། ཞེས་དང༌། རྒྱུ་དང་
འབྲས་བུ་ཞེས་པ་ཡང་བློས་བཏགས་པ་སྟེ། དཔེར་ན་མྱུ་གུ་ལ་ལྟོས་ཏེ་ས་
བོན་བཞག་པ་དང་། ས་བོན་ལ་ལྟོས་ཏེ་མྱུ་གུ་ལ་འབྲས་བུར་བཏགས་པ་
ཡིན་པས་ཀུན་བརྟགས་འབའ་ཞིག་གོ །ཞེས་སོགས་ལྡན་མིན་དུ་ གྲགས་
པ་དུ་མ་ཞིག་ཀུན་བརྟགས་ལྟ་བུར་གསུངས་པས་བག་ཆགས་ལྡན་མིན་
ཡིན་ན་གཞན་དབང་མ་ཡིན་དགོས་སམ། དེ་དགོས་ན་ཐེག་མཆོག་དབུ་
མའི་ཟིན་བྲིས་ ལས། བག་ཆགས་ དེ་ ཤེས་ པའི་ རྗེས་ ཡིན་ པས་ གཞན་
དབང་མཚན་ཉིད་པ་ཡིན་ལ། ཞེས་པ་དང་། ཟུང་འཇུག་རབ་གསལ་ལས།
དེ་ཡང་ཐིག་ལེ་བཞི་དང་འབྲེལ་བའི་གནས་སྐབས་བཞིའི་བག་ཆགས་ནི་
ཤེས་པ་ཁོ་ན་ཡིན་པའི་ཕྱིར། ལུས་ཀྱི་ཆ་ཤས་སོ་སོ་ལ་གནས་པ་མ་ཡིན།
ཞེས་གསུངས་པ་སོགས་ལ་དཔྱད་པར་བྱ་ལ། སྤྱིར་སྔགས་བླ་མེད་ཀྱི་རྒྱུད་
སྡེ་རྣམས་སུ་ཐིག་ལེ་བཞི་དང་འབྲེལ་བའི་གནས་སྐབས་བཞིའི་སྣང་བ་
བསྐྱེད་པའི་ཤེས་པ་ལ་བག་ཆགས་ ཀྱི་སྒྲ་ སྦྱར་ཡང་བག་ཆགས་ཡིན་མི་
དགོས་པར་སྣང་ངོ། །ཐུགས་སྣང་བརྩེ་བའི་ཆོས་མཆེད་མཁས་པ་རྣམས་་་་་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཀྱིས་སླར་དཔྱད་པར་ཞུའོ། །
༈ དྲི་བ་བཅུ་དགུ་བ་ནི། ཀུན་བརྟགས་ཐམས་ཅད་ཀུན་རྫོབ་ཙམ་
ལས་ཀུན་རྫོབ་བདེན་པའི་ངོ་བོར་མེད་ཅེས་པའི་དོན་ཇི་ལྟར་ཡིན་ཞེས་
པའོ། །དེའི་ལན་ནི། ཀུན་བརྟགས་ཀུན་རྫོབ་ཙམ་ལས་ཀུན་རྫོབ་བདེན་
པའི་ངོ་བོར་མ་གྲུབ་ཅེས་གསུངས་པ་འདི་ལྟ་སྟེ། བཀའ་བསྡུ་བཞི་བའི་
འགྲེལ་བ་ཕྱོགས་མེད་རིས་མེད་ལས། ཟླ་བ་གཉིས་སྣང་ལ་སོགས་པ་ཀུན་
རྫོབ་དུ་ཡང་བསླུ་བ་རྣམས་ནི་ལོག་པའི་ཀུན་རྫོབ་དང་ཀུན་རྫོབ་ཙམ་ཞེས་
གསུངས་ཀྱི་ཀུན་རྫོབ་ཀྱི་བདེན་པ་ནི་མ་ཡིན་ཏེ། སྣང་དུ་འདྲ་ཡང་དོན་
བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་
པའི། །ཀུན་རྫོབ་ཀྱི་ནི་དབྱེ་བ་བྱས། །ཞེས་སོགས་གང་གསུངས་པའོ། །
དེས་ན་ཀུན་རྫོབ་དེ་གཉིས་ཁྱད་པར་ཡོད་ཀྱང་འཁོར་དང་བཅས་པ་ལ་
དགོངས་ནས་སྐབས་མང་པོར་ཀུན་རྫོབ་བདེན་པ་ཞེས་པ་དང༌། འཇིག་
རྟེན་ཀུན་རྫོབ་ཀྱིས་ཞེས་པ་དང་། འཇིག་རྟེན་གྱི་བདེན་པས་ཞེས་སོགས་
གསུངས་སོ། །ཞེས་དང་། རི་ཆོས་ལས། ཀུན་བརྟགས་ངོ་བོ་ཉིད་མེད་པ་
ནི་རང་གི་མཚན་ཉིད་ཀྱིས་མེད་པ་སྟེ་ཀུན་རྫོབ་ཙམ་མམ་ལོག་པའི་ཀུན་
རྫོབ་ཏུ་གྲུབ་པ་ཙམ་ལས་ཀུན་རྫོབ་བདེན་པའམ་ཡང་དག་ཀུན་རྫོབ་ཏུ་
ཡང་མ་གྲུབ་བོ། །ཞེས་དང༌། ཐེག་མཆོག་དབུ་མ་ལས། ཀུན་བརྟགས་
ནམ་ཡང་མེད་མོད་འཁྲུལ་ངོར་སྣང་། །ཀུན་རྫོབ་ཙམ་ལ་ལྟོས་པའི་དབུ་
མའོ། ། ཞེས་དང༌། ཐེག་པ་ཆེན་པོའི་ཆོས་ལྔ་བསྟན་པ་ནི། །ཞེས་པ་ནས།
དང་པོ་གཉིས་ནི་ཀུན་རྫོབ་ཙམ་ཡིན་ལ། །གསུམ་པ་ཀུན་རྫོབ་བདེན་པ་
ཉིད་དུ་བཤད། །ཐ་མ་གཉིས་ནི་དོན་དམ་དངོས་རྣམ་གྲངས། །ཞེས་དང༌། .
58



ཇོ་ནང་ཤམཱུ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
རང་ལུགས་ཀུན་རྫོབ་ཙམ་དང་ཀུན་རྫོབ་བདེན། །ཀུན་བརྟགས་གཞན་
དབང་ གཉིས་ལ་རིམ་བཞིན་སྦྱོར། །ཞེས་དང༌། ཤེར་འགྲེལ་ སྔོན་མེད་
ལེགས་བཤད་ལས། ལོག་པའི་ཀུན་རྫོབ་ནི། ཀུན་རྫོབ་ཙམ་པོ་སྟེ། ཀུན་
རྫོབ་བདེན་པ་བཏགས་པ་བ་དང་། ཡང་དག་ཀུན་རྫོབ་ནི་དེ་དངོས་སོ། །
ཞེས་སོགས་ཀྱི་གསུངས་ཟིན་ཙམ་ལ་ལོག་པའི་ཀུན་རྫོབ་དང་ཀུན་བརྟགས་
རྣམས་ཀུན་རྫོབ་ཙམ་ལས་ཀུན་རྫོབ་བདེན་པ་མ་ཡིན་པ་ལྟ་བུར་གསུངས་
པ་དང་། དེ་དང་ཚིག་ཟིན་མི་མཐུན་པ་ནི། བདེན་གཉིས་གསལ་བའི་ཉི་
མ་ལས།རྣམ་ཤེས་ཀྱི་ཡུལ་གང་ཞིག གཤིས་ལ་རང་གི་ངོ་བོ་བདེན་པས་
སྟོང་བ་ནི། ཀུན་རྫོབ་བདེན་པའི་མཚན་ཉིད་དང་། འཕགས་པའི་ཡེ་ཤེས་
དམ་པའི་ཡུལ་གང་ཞིག གཤིས་ལ་རང་གི་ངོ་བོ་བདེན་པས་མི་སྟོང་བ་ནི།
དོན་དམ་བདེན་པའི་མཚན་ཉིད་དེ། བདེན་གཉིས་ལས། ཀུན་རྫོབ་དང་ནི་
བདེན་པའི་དོན། །བདེན་གཉིས་ཐུབ་པའི་གསུངས་པ་ལ། ། ཇི་ལྟར་སྣང་
བ་འདི་ཁོ་ན། །ཀུན་རྫོབ་གཞན་ནི་གཅིག་ཤོས་སོ། །ཞེས་དབུ་མ་བདེན་
གཉིས་ཀྱི་ལུང་ཤེས་བྱེད་དང་བཅས་ཏེ་གསུངས་པ་དང༌། ཡང་དེ་ལས།
གྲངས་ངེས་ནི་ཤེས་བྱ་ཐམས་ཅད་དོན་དམ་དཔྱོད་པའི་རིགས་པའི་དཔྱད་
མི་བཟོད་པ་རྣམ་ཤེས་ཀྱི་ཡུལ་དང༌། བཟོད་པ་ཡང་དག་ཡེ་ཤེས་ཀྱི་ཡུལ་
གཉིས་སུ་གྲངས་ངེས་པས་དོན་དམ་བདེན་པ་དང༌། ཀུན་རྫོབ་བདེན་པ་
གཉིས་སུ་གྲངས་ངེས་སོ། །ཞེས་དང་། ཤེར་ཕྱིན་སྔོན་མེད་ལེགས་བཤད་
ལས། མཚན་ཉིད་གསུམ་བདེན་པ་གཉིས་སུ་འདུས་ལ་ཞེས་གསུངས་པ་
སོགས་ཀྱིས་ཀུན་རྫོབ་ཀྱི་ཆོས་ལ་ཀུན་རྫོབ་བདེན་པ་ཡིན་པས་ཁྱབ་གསུངས་
པ་ཡིན་ནོ། །ཡབ་སྲས་མཇལ་བའི་མདོ་ལས། ཤེས་པར་བྱ་བ་ཡང་ཀུན་རྫོབ་
59



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དང་དོན་དམ་པའི་བདེན་པ་གཉིས་པོ་འདིར་ཟད་དོ། ། ཞེས་དང༌། ཏིང་ངེ་
འཛིན་གྱི་མདོ་ལས་ཀྱང་། གང་ཞིག་ཀུན་རྫོབ་དེ་བཞིན་དོན་དམ་སྟེ། །བདེན་
པ་ གསུམ་ པ་ གང་ཡང་མ་མཆིས་སོ། །ཞེས་དང་། དབུ་མ་རྩ་ཤེར་ ལས།
སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན།།
ཞེས་དང་། དེ་ཉིད་ཀྱི་འགྲེལ་བ་ལས། བདེན་པ་གང་ཡིན་ལ་ཕྱེ་ན་དོན་དམ་
བདེན་པ་དང༌། ཀུན་རྫོབ་ཏུ་བདེན་པ་གཉིས་ལས་མི་འདའ་ཞིང་། ཞེས་དང་།
ཐེག་མཆོག་དབུ་མའི་ཟིན་བྲིས་ལས། དོན་དམ་པའི་ཡེ་ཤེས་རྣམ་པ་ཐམས་
ཅད་པ་གནས་ལུགས་ཀྱི་དོན་དེ་ནི་འཕགས་པ་རྣམས་ཀྱི་སོ་སོར་རང་གི་རིག་
པའི་ངོ་བོར་བྱུང་ཞིང་གནས་ལུགས་ལ་གྲུབ་པས་ན་དོན་དམ་པར་བདེན་པ་
དང༌། གློ་བུར་འཁོར་བའི་ཆོས་རྣམས་ནི་བྱིས་པ་རྣམས་ཀྱི་ངོ་བོར་བདེན་པས་
ན་ཀུན་རྫོབ་ཏུ་བདེན་པའོ། །ཞེས་དང༌། བླང་དོར་རབ་གསལ་ལས། ཆོས་
ཀུན་བདེན་པ་གཉིས་སུ་འདུ་བས་ན།།ཀུན་རྫོབ་དང་ནི་དོན་དམ་བདེན་པ་ཡི།།
གནས་ལུགས་ཤེས་ནས་རབ་འབྱམས་ཤེས་བྱ་ལ། །རྣམ་པར་དཔྱད་པ་ཤེས་
ལྡན་རྣམས་ཀྱི་ལུགས། །ཞེས་དང༌། ཀུན་བརྟགས་གཞན་དབང་ཀུན་རྫོབ་
བདེན་པ་སྟེ། །ཡོངས་གྲུབ་ཆོས་ཉིད་དོན་དམ་བདེན་པ་ལགས། །ཞེས་སོགས་
ཀྱིས་ཀུན་རྫོབ་ཀྱི་ཆོས་ལ་ཀུན་རྫོབ་བདེན་པས་ཁྱབ་པར་གསུངས་སོ།། ད་ནི་
དམ་པ་དེ་དག་གི་དགོངས་པ་གཅིག་ཏུ་དྲིལ་ན་སྤྱིར་བདེན་གཉིས་གསལ་བའི་
ཉི་མ་ལྟར་ཀུན་རྫོབ་ཀྱི་ཆོས་རྣམས་རྣམ་ཤེས་ཀྱི་ཡུལ་ཡིན་པ་ཙམ་གྱིས་ཀུན་
རྫོབ་བདེན་པར་འཇོག་སྟེ། བདེན་པ་གཉིས་སུ་ཕྱེ་བའི་ཀུན་རྫོབ་བདེན་པ་
དང་། ཡང་དག་ཀུན་རྫོབ་དང་ལོག་པའི་ཀུན་རྫོབ་གཉིས་སུ་ཕྱེ་བའི་ཀུན་རྫོབ་
བདེན་པའམ་ཡང་དག་ཀུན་རྫོབ་མི་འདྲ་བའི་ཕྱིར་ཏེ། སྔ་མ་ནི་རྣམ་ཤེས་ཀྱི་
60



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ངོར་བདེན་པའམ་རྟོག་པའི་ཞེན་ངོར་དང་མངོན་སུམ་གྱི་སྣང་ངོར་གང་དུ་
བདེན་ཡང་ཀུན་རྫོབ་ཏུ་བདེན་པར་འཇོག་དགོས་པ་གང་ཞིག ཕྱི་མ་ནི་གསལ་
སྣང་ཅན་གྱི་ཤེས་པ་ལ་དོན་བྱེད་ནུས་སུ་སྣང་བ་ལྟར་དོན་བྱེད་ནུས་སུ་བདེན་
པ་ལ་བྱེད་པའི་ཕྱིར། རྟགས་དང་པོ་གྲུབ་སྟེ། ཐེག་མཆོག་དབུ་མ་ལས།
ཀུན་རྫོབ་བདེན་པ་ཀུན་རྫོབ་ཁོ་ནར་བདེན། །དོན་དམ་ཁོ་ནར་བདེན་པ་དོན་
དམ་སྟེ། །ཞེན་ངོར་བདེན་པ་སྣང་ངོར་བདེན་པ་གཉིས། །ཀུན་རྫོབ་ཡིན་ཕྱིར།
ཞེས་དང་། ཐེག་མཆོག་དབུ་མའི་ཟིན་བྲིས་ལས། གློ་བུར་འཁོར་བའི་ཆོས་
རྣམས་ནི། བྱིས་པ་རྣམས་ཀྱི་ངོ་བོར་བདེན་པས་ན་ཀུན་རྫོབ་ཏུ་བདེན་པའོ།། .
ཞེས་གསུངས་བའི་ཕྱིར། རྟགས་གཉིས་པ་གྲུབ་སྟེ། ཐེག་མཆོག་དབུ་མ་ལས།
ཐོག་མེད་བསགས་པའི་མ་རིག་བག་ཆགས་ལ། །འཕྲལ་གྱི་འཁྲུལ་རྒྱུས་མ་
སླད་གསལ་སྣང་ཅན། ། བླང་དོར་བྱ་བའི་ཡུལ་དུ་འོས་པ་ནི། །ཡང་དག་ཀུན་
རྫོབ་ཅེས་བྱར་མཁས་རྣམས་འདོད། །ཅེས་དང་། དབུ་མ་བདེན་གཉིས་ལས།
སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་
དག་ཡང་དག་མ་ཡིན་པས། །ཀུན་རྫོབ་ཀྱི་ནི་དབྱེ་བ་བྱས། ། ཞེས་གསུངས་
སོ། །དེ་ལྟ་ན་སྔར་བཀའ་བསྡུ་བཞི་བའི་འགྲེལ་བ་སོགས་སུ། ཀུན་བརྟགས་
དང༌། ལོག་པའི་ཀུན་རྫོབ་རྣམས་ཀུན་རྫོབ་བདེན་པ་མ་ཡིན་པ་ལྟ་བུར་
གསུངས་པ་ནི། སྤྱིར་དེ་དག་ཀུན་རྫོབ་བདེན་པ་མ་ཡིན་པར་གསུངས་པ་མིན་
པར་ཡང་དག་ཀུན་རྫོབ་དང་ལོག་པའི་ཀུན་རྫོབ་གཉིས་སུ་ཕྱེ་བའི་ཀུན་རྫོབ་
བདེན་པའམ་ཡང་དག་ཀུན་རྫོབ་མ་ཡིན་པར་གསུངས་པ་ཡིན་ཞེས་བྱས་ན།
བདེན་གཉིས་གསལ་བའི་ཉི་མར་བདེན་གཉིས་ཀྱི་མཚན་ཉིད་བཞག་པ་དང་།
བཀའ་བསྡུ་བཞི་བའི་འགྲེལ་བར་དབུ་མ་བདེན་གཉིས་ཀྱི་ཡང་ལོག་སྟོན་བྱེད་



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
ཀྱི་གཞུང་བཀོད་ཚུལ་སོགས་དང་། ཡབ་སྲས་མཇལ་བའི་མདོ་སོགས་དང་
མཐུན་སྙམ་མོ། ། ཀུན་བརྟགས་ཡིན་ན་ཡང་དག་ཀུན་རྫོབ་མ་ཡིན་པས་ཁྱབ་
པ་གྲུབ་མ་གྲུབ་སྔོན་མེད་ལེགས་བཤད་དུ་ཡང་དག་ཀུན་རྫོབ་ཀྱི་དོན་དང་་་་་་
མཚན་གཞི་དུ་མ་བཞག་པ་དག་གི་སྒོ་ནས་དཔྱད་པར་བྱའོ། ། །
། དྲི་བ་ཉི་ཤུ་པ་ནི། རང་ལུགས་ལ་རྟེན་འབྲེལ་ཡན་ལག་བཅུ་གཉིས་
ལས་རྣམ་ཤེས་ཀྱི་རྟེན་འབྲེལ་ས་མཚུངས་དགོས་སམ་མི་དགོས་ཞེས་པའོ། །
དེའི་ལན་ནི། རྣམ་ཤེས་ཀྱི་རྟེན་འབྲེལ་ལ་རང་དང་ཚར་གཅིག་པའི་རྟེན་འབྲེལ་
རྣམས་དང་ས་མཚུངས་མི་དགོས་ཏེ། གསུམ་པ་རྣམ་ཤེས་ཀྱི་རྟེན་འབྲེལ་དེ་
ཀུན་གཞིའི་རྣམ་ཤེས་ཡིན་པ་གང་ཞིག ཐེག་མཆོག་དབུ་མའི་ཟིན་བྲིས་ལྟར་
ན་ཀུན་གཞི་ཁམས་གསུམ་གང་གི་སས་མ་བསྡུས་པ་ལྟ་བུར་གསུངས་ཤིང་
སས་བསྡུས་ཀྱང་རྒྱུ་དུས་ཀྱི་རྣམ་ཤེས་ལ་ས་མཚུངས་མི་དགོས་པའི་ཕྱིར། དང་
པོ་གྲུབ་སྟེ། ཐེག་མཆོག་དབུ་མའི་ཟིན་བྲིས་ལས། གསུམ་པ་རྣམ་ཤེས་ཀྱི་
ཡན་ལག་ནི། ཀུན་གཞི་རྣམ་ཤེས་ཀྱི་སྟེང་དུ་ལས་ཀྱི་བག་ཆགས་ཡོངས་སུ་
བཞག་པས་རྣམ་ཤེས་དེ་ཉིད་ཡོངས་སུ་གྱུར་བའི་ཆ་ཡིན་ལ། དེ་ལ་ཡང་རྒྱུ་
དུས་ཀྱི་རྣམ་ཤེས་དང་། འབྲས་བུ་དུས་ཀྱི་རྣམ་ཤེས་གཉིས་སུ་ཡོད་དོ། །ཞེས་
དང༌། གསུམ་པ་རྣམ་ཤེས་ཀྱི་རྟེན་འབྲེལ་གྱི་སྐབས་སུ་ས་བཟང་གི་ཀུན་བཏུས་
འགྲེལ་བ་ཤེས་བྱ་རབ་གསལ་སྣང་བ་ལས། རྣམ་པར་ཤེས་པ་དང་ཞེས་པ་
ལས་ཀྱི་བག་ཆགས་དང་ལྡན་པའི་ཀུན་གཞི་སྟེ། དེའང་ས་བོན་བཞག་ཙམ་རྒྱུ་
དུས་ཀྱི་རྣམ་ཤེས་དང་། ནུས་པ་བརྟས་ནས་སྐྱེ་གནས་སུ་ཁྲིད་པའི་ཚེ་འབྲས་
བུའི་དུས་ཀྱི་རྣམ་ཤེས་སོ། །ཞེས་གསུངས་སོ། །རྟགས་གཉིས་པ་གྲུབ་སྟེ།
ཐེག་མཆོག་དབུ་མའི་ཟིན་བྲིས་ལས། ཀུན་གཞིའི་རྣམ་ཤེས་ནི་ས་དགུ་བོ་ .



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཕྱོགས་ལྷུང་དང་བྲལ་བ་ཡིན་པས། འདོད་པའི་ཁམས་ཀྱི་རྟེན་ཅན་གྱི་སེམས་
ཅན་རྣམས་ཀྱི་རྒྱུད་ཀྱི་ཀུན་གཞི་དེ་འདོད་ཁམས་ཀྱི་སས་བསྡུས་པ་མ་ཡིན་
པར་འཇོག་པ་ཡིན། ཞེས་གསུངས་པའི་ཕྱིར། རང་ལུགས་ལ་ཀུན་གཞི་རྣམ་
ཤེས་སས་བསྡུས་བཞག་ཀྱང་རྒྱུ་དུས་ཀྱི་རྣམ་ཤེས་རང་དང་ཚར་གཅིག་པའི་
རྟེན་འབྲེལ་གཞན་རྣམས་དང་ས་མཚུངས་མི་དགོས་སོ། ། གཞན་ཡང་ཆོས་རྗེ་
ཀུན་མཁྱེན་གྱི་ཆོས་ཀྱི་འཇའ་ས་ལས། སེམས་ལའང་ཁམས་གསུམ་གྱི་བསྡུས་
པའི་རྣམ་ཤེས་ཚོགས་བརྒྱད་འཁོར་སེམས་བྱུང་ལྔ་བཅུ་རྩ་གཅིག་དང་བཅས་
ཐམས་ཅད་སྤངས་བར་བྱ་བའི་དྲི་མ་ཡིན། ཞེས་དང་། ས་བཟང་གི་ཀུན་བཏུས་
ཀྱི་འགྲེལ་བར། མ་རིག་པ་ལས་གཞན་པའི་ཡན་ལག་བཅུ་གཅིག་ནི་གང་སྐྱེ་
བར་འགྱུར་བ་དེའི་ས་པ་ཁོ་ནར་མཚུངས་ཏེ། ས་གཞན་གྱི་ལས་དང་ཉོན་
མོངས་པས་ས་གཞན་གྱི་ཕུང་པོ་མངོན་པར་འགྲུབ་པ་མི་སྲིད་པའི་ཕྱིར་དང་།
ས་པ་གཞན་གྱི་རྣམ་སྨིན་ས་པ་གཞན་གྱིས་མྱོང་བར་འགལ་བའི་ཕྱིར་རོ། །དེ་
ཡང་དོན་གསང་དུ། སྐྱེ་བའི་ས་པ་གང་ཡིན་པ་དེ་མངོན་པར་འགྲུབ་པར་བྱེད་
པའི་ཉོན་མོངས་པ་ཡང་ངེས་པར་དེའི་ས་པ་ཁོ་ན་ཡིན་ནོ་ཞེས་པ་ལྟར་རོ། །འོ་
ན་མ་རིག་པ་ཡང་གང་དུ་སྐྱེ་བར་དེའི་ས་བར་ངེས་སམ་སྙམ་ན། དེ་ནི་མངོན་
པར་འགྲུབ་པར་བྱེད་པའི་ཉོན་མོངས་པ་མ་ཡིན་ཞིང་། འཕེན་པར་བྱེད་པའི་
ཉོན་མོངས་པ་ཡིན་པས་ངེས་པ་མེད་དེ། དོན་གསང་དུ། འཕེན་པར་བྱེད་པའི་
ཉོན་མོངས་པ་ནི་མ་ངེས་སོ། ཞེས་སོགས་ཀྱིས་རྟེན་འབྲེལ་ཡན་ལག་བཅུ་
གཉིས་ལས་མ་རིག་པ་ལས་གཞན་རྣམས་ས་མཚུངས་དགོས་པར་གསུངས་
པའི་དགོངས་པ་ནི། སུམ་ཅུ་པ་ལས། གང་དུ་སྐྱེས་བ་དེ་ཡི་འོ། །ཞེས་པ་ཀུན་
གཞི་རྣམ་ཤེས་དང་ཉོན་ཡིད་གཉིས་ཁམས་གང་དུ་སྐྱེ་བ་དེ་ཡི་སས་བསྡུས་་་་་
63



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཡིན་པར་སྟོན་བྱེད་དུ་བྱས་ནས་འབྲས་དུས་ཀྱི་རྣམ་ཤེས་ལ་ས་མཚུངས་དགོས་
ཞེས་གསུངས་པ་ཡིན་སྙམ། མ་རིག་པ་ལ་ས་མཚུངས་མི་དགོས་པ་ནི། དཔེར་
ན་འདོད་རྟེན་ལ་ཁམས་གོང་མ་འཕེན་བྱེད་ཀྱི་ལས་ཞིག་བསགས་ན་དེའི་རྒྱུ་
དུས་ཀྱི་ཐོག་མའི་མ་རིག་པ་ནི་ཉོན་ཡིད་ཀྱི་འཁོར་གྱི་མ་རིག་པ་ཡིན་པ་གང་
ཞིག གང་དུ་སྐྱེས་བ་དེ་ཡི་འོ། །ཞེས་པ་ལྟར་དེའི་སྐབས་ཀྱི་ཉོན་ཡིད་དང་དེ་
དང་མཚུངས་ལྡན་རྣམས་འདོད་པའི་ཁམས་ཀྱི་སས་བསྡུས་ཡིན་ལ་དེ་འདྲའི་
ལས་ནི་ཁམས་གོང་མའི་སས་བསྡུས་ཡིན་པས་ས་མི་མཚུངས་པའི་ཕྱིར། ཐོག་
མའི་མ་རིག་པ་ལ་ས་མི་མཚུངས་པའི་མ་ཁྱབ་སྟེ། རང་ས་ནས་རང་སར་སྐྱེ་
བའི་ལས་བསགས་པ་དག་ས་མཚུངས་སོ། །དེ་ལ་ཐོག་མའི་མ་རིག་པ་ནི་ཉོན་
ཡིད་ཀྱི་འཁོར་གྱི་མ་རིག་པ་ཞིག་འཇོག་དགོས་ཏེ། ཐེག་མཆོག་དབུ་མའི་ཟིན་
བྲིས་ལས། ཡན་ལག་བཅུ་གཉིས་ཀྱི་མ་རིག་པ་འདི་ལ། རྩ་བའི་མ་རིག་པ་ནི་
ཉོན་ཡིད་ཀྱི་འཁོར་དུ་བྱུང་པའི་བདག་ཏུ་རྨོངས་པ་དེ་ཉིད་ཡིན་ལ། ཞེས་
སོགས་གསུངས་སོ། །འོ་ན་སས་བསྡུས་ཀྱི་དོན་གང་ཞེ་ན། དེ་ནི་ཆོས་རྗེ་ཀུན་
མཁྱེན་གྱི་ཚོགས་ཆོས་བདེན་བཞིའི་རྣམ་བཤད་ལས་གསུངས་པ་འདི་ལྟ་སྟེ།
དེ་ལ་ཁམས་ནི་སྲིད་པའི་རིས་སུ་བཅད་ཅིང་ལྟ་བས་བདག་གིར་བྱས་པ་ཡིན་
ལ། ས་ནི་འདོད་པ་ལ་འདོད་ཆགས་དང་བྲལ་བ་ན་བསམ་གཏན་དང་པོ་ཐོབ་
པ་ལྟ་བུ་ཆགས་བྲལ་གྱི་རིམ་པ་ཡིན་པས། ས་དགུས་ཁམས་གསུམ་བསྡུས་
ཀྱང་། ཁམས་གསུམ་གྱིས་ནི་ས་དགུ་མ་བསྡུས་ཏེ། བསམ་གཏན་དང་པོ་ནས་
ཅི་ཡང་མེད་པའི་བར་ལ་མཐོང་ལམ་ལ་སོགས་པ་བརྟེན་པ་ན། ཁམས་ཟག་
བཅས་ཡིན་ཡང་ས་ཟག་མེད་དུ་སྐྱེ་བའི་ཕྱིར་རོ། །ཞེས་སོགས་ལ་བརྟེན་ནས་
སས་བསྡུས་ཀྱི་དོན་ལ་དཔྱད་ནས་དེའི་དོན་ཀུན་གཞི་ལ་ཚང་བ་ཡིན་ན་སས་
64



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
བསྡུས་ཡིན་དགོས་ལ། ཀུན་གཞི་སས་བསྡུས་གལ་ཏེ་མ་ཡིན་ན་རྟེན་འབྲེལ་
བཞི་བ་མིང་གཟུགས་ཀྱི་མིང་བཞིའི་ཕུང་པོ་ཡང་ཀུན་གཞི་དང་དེའི་འཁོར་
རྣམས་བཞག་དགོས་པས་རྟེན་འབྲེལ་བཞི་བ་ཡང་སས་མ་བསྡུས་པར་འགྱུར་
ཏེ། ཐེག་མཆོག་དབུ་མའི་ཟིན་བྲིས་ལས། མིང་གཟུགས་ཀྱི་ཡན་ལག་འདི་
ཉིད། ཅེས་པ་ནས། ཚོར་བ་དང༌། འདུ་ཤེས་དང་། འདུ་བྱེད་ཀྱི་ཕུང་པོ་
གསུམ་ནི་ཀུན་གཞི་རྣམ་ཤེས་ཀྱི་འཁོར་དུ་གྱུར་བའི་ཀུན་འགྲོ་ལྔའི་ནང་ཚན་དེ་
ཉིད་ཡིན་ལ། རྣམ་ཤེས་ཀྱི་ཕུང་པོ་ནི་ཀུན་གཞི་རྣམ་ཤེས་ཉིད་དོ། །ཞེས་
གསུངས་སོ། ། རང་བློ་དང་མཐུན་པའི་རིགས་པས་དཔྱད་ན་ཀུན་གཞི་རྣམ་
ཤེས་ལ་སས་བསྡུས་འཇོག་དགོས་སྙམ། འོན་ཀྱང་ཐེག་མཆོག་དབུ་མའི་ཟིན་
བྲིས་ལས་སས་བསྡུས་མ་ཡིན་པ་ལྟ་བུར་གསུངས་པ་དམིགས་པའི་སྒོ་ནས་
ཡིན་ནམ་དེའི་དགོངས་པ་ཚོལ་དགོས་སོ། ། ་
། དྲི་བ་ཉེར་གཅིག་པ་ནི། བདེན་གཉིས་ཀྱི་མཚན་ཉིད་དང་དབྱེ་བ་ཇི་
ལྟར་ཡིན་ཞེས་པའོ། །དེའི་ལན་ནི། བདེན་གཉིས་ཀྱི་མཚན་ཉིད་དང་དབྱེ་བ་
གཉིས་ལས། དང་པོ་མཚན་ཉིད་ནི་འདི་ལྟར་སྟེ། བདེན་གཉིས་གསལ་བའི་
ཉི་མ་ལས། རྣམ་ཤེས་ཀྱི་ཡུལ་གང་ཞིག གཤིས་ལ་རང་གི་ངོ་བོ་བདེན་པས་
སྟོང་བ་ནི། ཀུན་རྫོབ་བདེན་པའི་མཚན་ཉིད་དང་། འཕགས་པའི་ཡེ་ཤེས་
དམ་པའི་ཡུལ་གང་ཞིག གཤིས་ལ་རང་གི་ངོ་བོ་བདེན་པས་མི་སྟོང་བ་ནི།
དོན་དམ་བདེན་པའི་མཚན་ཉིད། ཅེས་དང༌། ཉ་ཊཱིཀ་ཡིད་ཀྱི་མུན་སེལ་ལས།
དོན་དམ་བདེན་པའི་མཚན་ཉིད། ཆོས་རྣམས་ཀྱི་རང་བཞིན་སྤྲོས་བྲལ་གང་
ཞིག གཉིས་མེད་ཡེ་ཤེས་སོ་སོ་རང་རིག་པས་ཤེས་ཀྱི་སྒྲ་རྟོག་སོགས་ཀྱི་དངོས་
ཡུལ་ལས་འདས་པ། ཞེས་དང༌། ཀུན་རྫོབ་ཀྱི་མཚན་ཉིད། དོན་དམ་པར་



ཀུན་མཁྱེན་དགོངས་རྒྱན།
དེབ་ཕྲེང་བ།སུམ་པ།
མེད་ཅིང་མ་དཔྱད་པའི་བློ་ངོ་ན་སྣང་བའོ། །ཀུན་རྫོབ་བདེན་པའི་མཚན་ཉིད།
ཀུན་རྫོབ་གང་ཞིག བག་ཆགས་བརྟན་པའི་བློ་ངོར་གྲུབ་པ། ཞེས་དང་། ཤེར་
འགྲེལ་སྔོན་མེད་ལེགས་བཤད་ལས། རྣམ་ཤེས་འཁོར་བཅས་ཀྱི་སྤྱོད་ཡུལ་
ནི། ཀུན་རྫོབ་ཀྱི་མཚན་ཉིད་ཡིན་ལ། རང་གི་ངོ་བོ་ཡང་དག་པར་གྲུབ་ཅིང༌།
འཕགས་པའི་མཉམ་བཞག་ཡེ་ཤེས་ཀྱི་སྤྱོད་ཡུལ་ནི། དོན་དམ་བདེན་པའི་
མཚན་ཉིད་དོ། །ཀུན་རྫོབ་བདེན་པ་དང༌། ཐ་སྙད་བདེན་པ་དང་། རྫུན་པའི་
བདེན་པ་རྣམས་དོན་གཅིག ཅེས་དང༌། དབུ་མའི་མན་ངག་ཁྱད་འཕགས་
ལས། རང་གི་ངོ་བོ་བདེན་སྟོང་རྣམ་ཤེས་ཀྱི། །ཡུལ་ནི་ཀུན་རྫོབ་ཙམ་གྱི་
མཚན་ཉིད་ཡིན། །རང་གི་ངོ་བོ་བདེན་གྲུབ་འཕགས་པ་ཡི། །ཡེ་ཤེས་སྤྱོད་
ཡུལ་དོན་དམ་བདེན་པར་གསུངས། །ཞེས་དང་། དེ་དང་ཚིག་ཟིན་མཐུན་པར་
ཐེག་མཆོག་དབུ་མ་ལས་གསུངས་སོ། ། གཉིས་པ་དབྱེ་བ་ནི། ཀུན་རྫོབ་
བདེན་པ་ལ་དབྱེ་ན། རང་ཡིན་གྱི་ཡང་དག་ཀུན་རྫོབ་དང༌། ལོག་པའི་ཀུན་
རྫོབ་གཉིས་ཡོད་ཅིང་། དོན་དམ་བདེན་པ་ལ་དབྱེ་ན། རྣམ་གྲངས་པའི་དོན་
དམ་དང༌། རྣམ་གྲངས་མ་ཡིན་པའི་དོན་དམ་གཉིས་ཡོད་དོ། །
། དྲི་བ་ཉེར་གཉིས་པ་ནི། བདེན་གཉིས་གཅིག་ཐ་དད་ཇི་ལྟར་ཡིན་
ཞེས་པའོ། །དེའི་ལན་ནི། ཀུན་རྫོབ་བདེན་པ་དང་དོན་དམ་བདེན་པ་གཉིས་
ཐ་དད་ཀྱི་རྣམ་བཞག་འཇོག་སྟེ། གཞུང་རྣམས་སུ་ཐ་དད་ཀྱི་རྣམ་བཞག་
གསུམ་མམ་བཞི་གསུངས་པའི་ངོ་བོ་གཅིག་པ་བཀག་པའི་ཐ་དད་ཡིན་པའི་
ཕྱིར་ཏེ། ཆོས་ཀྱི་ཤན་འབྱེད་ལས། གཞུང་ལུགས་རྣམས་སུ་ཐ་དད་ཀྱི་རྣམ་
བཞག་གསུམ་མམ་བཞི་གསུངས་པ་ལས་འདི་སྦྱང་བའི་གཞི་དང་སྦྱང་བྱའི་དྲི་
མ་ནི་ངོ་བོ་ཐ་དད་དང་ངོ་བོ་གཅིག་ལ་ལྡོག་པ་ཐ་དད་དང༌། མིང་གི་རྣམ་



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
གྲངས་ཙམ་གྱི་ཐ་དད་རྣམས་གང་ཡང་མ་ཡིན་ལ་ཐ་དད་ཀྱང་ཡིན་པའི་ཕྱིར་ཏེ།
ངོ་བོ་གཅིག་པ་བཀག་པའི་ཐ་དད་ཡིན་ཏེ། དེ་ཉིད་དང་གཞན་དུ་བརྗོད་དུ་
མེད་པའི་ཐ་དད་དོ། །སྦྱང་བྱ་དྲི་མ་དང་སྦྱོང་བྱེད་གཉིས་ཀ་ཀུན་རྫོབ་ཡིན་ཞིང་
ཀུན་རྫོབ་ཏུ་ངོ་བོ་ཐ་དད་པ་ཡང་ཡིན་ནོ། །སྦྱང་གཞི་དང་སྦྱང་འབྲས་ནི་གཉིས་
ཀ་དོན་དམ་པ་ཡིན་ཞིང་ངོ་བོ་གཅིག་པ་ཡང་ཡིན་ནོ། །ཞེས་གསུངས་སོ། །འོ་
ན་གཞུང་དུ་མར་བདེན་གཉིས་གཅིག་དང་ཐ་དད་བྲལ་བའི་མཚན་ཉིད་ཅན་
ཡིན་པར་གསུངས་པ་མ་ཡིན་ནམ་ཞེ་ན། མ་ཡིན་ཏེ། དེ་འདྲ་གསུངས་པ་
རྣམས་ཀུན་རྫོབ་བདེན་པ་དང་། དོན་དམ་བདེན་པ་ གཉིས་ངོ་བོ་གཅིག་པ་
ཡང་མ་ཡིན་ཞིང་ངོ་བོ་ཐ་དད་པ་ཡང་མ་ཡིན་པར་གསུངས་པ་ཡིན་ཏེ། དོན་
དམ་ཡེ་ཤེས་འགྱུར་བ་མེད་པའི་ཆོས་དབྱིངས་ནི་རང་གི་ངོ་བོས་མི་སྟོང་བར་
ཡོད་པ་ཡིན་ཞིང་། ཀུན་རྫོབ་ཀྱི་ཆོས་རྣམས་གདོད་མ་ནས་རང་གི་ངོ་བོས་
གྲུབ་པ་མེད་པའི་ཕྱིར། ཁྱབ་རྟགས་གཉིས་གྲུབ་སྟེ། བཀའ་བསྡུ་བཞི་བ་ལས།
བདེན་གཉིས་ངོ་བོ་གཅིག་པ་མི་སྲིད་ལ། །ངོ་བོ་ཐ་དད་པ་ཡང་མ་ཡིན་ཞིང་།
ཐ་དད་གཏན་ནས་མེད་པའང་མ་ཡིན་ཏེ། །ངོ་བོ་གཅིག་པ་བཀག་པའི་ཐ་དད་
དོ། །འདི་ཉིད་ལ་ནི་ངོ་བོ་གཅིག་ཉིད་དང་། །གཞན་དུ་བརྗོད་དུ་མེད་ཅེས་
གསུངས་པ་སྟེ། །ཞེས་དང༌། ཐེག་མཆོག་དབུ་མ་ལས། ཡེ་ཤེས་འགྱུར་མེད་
ངོ་བོ་ཡོད་ན་ཡང་། །གཅིག་ཤོས་ནམ་ཡང་གྲུབ་པ་མེད་པའི་ཕྱིར། །མེད་ལ་
གཅིག་དང་ཐ་དད་གང་ཡང་མེད། །ཅེས་གསུངས་སོ། །དེས་ན་ངོ་བོ་གཅིག་
ཉིད་དང་གཞན་ཉིད་དུ་བརྗོད་དུ་མེད་པར་གཅིག་པ་བཀག་པའི་ཐ་དད་ཀྱི་
ཚུལ་འདི་ཉིད་ལེགས་པར་གྲུབ་སྟེ། མདོ་སྡེ་དགོངས་པ་ངེས་འགྲེལ་ལས།
འདུ་བྱེད་ཁོམས་དང་དོན་དམ་མཚན་ཉིད་ནི། །གཅིག་དང་ཐ་དད་བྲལ་བའི་



ཀུན་མཁྱེན་དགོངས་རྒྱུན།
དེབ་ཕྲེང་གསུམ་པ།
མཚན་ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་བཞིན་
མ་ཡིན་ཞུགས་པ་ཡིན། །ཞེས་དང་། རི་ཆོས་ངེས་དོན་རྒྱ་མཚོ་ལས། ལུང་
དེས་བདེན་གཉིས་ངོ་བོ་གཅིག་པ་དང་། ངོ་བོ་ཐ་དད་པ་བཀག་པ་ཡིན་ཏེ།
ཞེས་དང༌། ཆོས་ཉིད་རྣམ་འབྱེད་ལས། གཉིས་པོ་དག་ནི་གཅིག་ཉིད་དང༌། །
སོ་སོ་བ་ཡང་མ་ཡིན་ཏེ། །ཡོད་པ་དང་ནི་མེད་པ་དག །ཁྱད་པར་ཡོད་དང་
མེད་ཕྱིར་རོ། །ཞེས་དང་། ཡང་རི་ཆོས་ལས། འདིས་ནི་ཆོས་དང་ཆོས་ཉིད་ངོ་
བོ་གཅིག་ལ་ལྡོག་པ་ཐ་དད་དུ་འདོད་པ་དང་། ཐ་དད་གཏན་མེད་དུ་འདོད་པ་
ཡང་བསལ་བ་ཡིན་ཏེ། དེ་གཉིས་ངོ་བོ་གཅིག་པ་བཀག་པའི་ཐ་དད་ཡིན་པའི་
ཕྱིར་རོ། །ཞེས་གསུངས་ལ། དོན་དམ་པའི་ཡོན་ཏན་རྣམས་གཅིག་གི་རྣམ་
བཞག་འཇོག་ཀྱང་དོན་དམ་པར་གཅིག་དང་ཐ་དད་ཀྱི་སྤྲོས་པ་ཀུན་དང་བྲལ་
བ་ཡིན་ཏེ། སྦྱོར་དྲུག་ངོ་སྤྲོད་ནང་མ་ལས། འདི་ལ་བརྗོད་པ། དུ་མར་སྣང་
ཡང་དུ་མ་མིན། །གཅིག་པའི་རྣམ་བཞག་བྱེད་མོད་ཀྱང་
། །གཅིག་དང་ཐ་དད་
ལ་སོགས་པ། །སྤྲོས་པའི་མཚན་མ་ཀུན་ལས་གྲོལ། །ཞེས་བྱ་བ་ཡིན་པས།
རྣམ་འབྱོར་བའི་བློ་ངོ་ལ་རྟགས་བཅུ་ཐ་དད་དུ་འཆར་ཏེ། ཐ་དད་དུ་སྣང་བའི་
ཆ་ནས་འཁྲུལ་པ་ཡིན་རང་བཞིན་དབྱེ་བ་མེད་པའི་རྟགས་བཅུ་ངོ་བོ་གཅིག་
ཅེས་ཐ་སྙད་བྱ་ལ། དོན་དམ་པར་གཅིག་དང་ཐ་དད་གང་ཡང་བཞག་ཏུ་མེད་
མོད། ཞེས་པ་ནས། གཅིག་པའི་རྣམ་བཞག་བྱས་ཀྱང་རྣམ་བཞག་འཐད་ལྡན་
ཡིན། ཞེས་སོགས་དང་། ཆོས་ཉིད་ལ་ངོ་བོས་དབྱེ་བ་མེད་ཀྱང་རྣམ་བཞག་
འཇོག་པའི་ཚེ་ལྡོག་ཆ་ཙམ་གྱིས་དབྱེ་བས་ཀུན་རྫོབ་ཀྱི་སྣང་བ་ཐ་དད་པའི་
ཆོས་ཉིད་དུ་འཇོག་པ་ལ་འགལ་བ་མེད་ཅིང་། དོན་གྱི་སྙིང་པོ་ནི་འདི་ལྟ་བུ་
ཡིན་ཏེ། ཆོས་དབྱིངས་ གཅིག་ ཉིད་རྣམ་པ་ཐམས་ཅད་པ་ ཡིན་པ། ཞེས་
68



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
གསུངས་སོ། །ཡང་བདེན་གཉིས་ངོ་བོ་ཐ་དད་ན་སྐྱོན་བཞི་དང་གཅིག་ཡིན་ན་
སྐྱོན་བཞི་ཡོད་དེ། བདེན་གཉིས་གསལ་བའི་ཉི་མ་ལས། བདེན་གཉིས་ངོ་བོ་
དེ་ཉིད་དང་གཞན་དུ་བརྗོད་དུ་མེད་པ་གཅིག་པ་བཀག་པའི་ཐ་དད་ཡིན་ཏེ།
མདོ་སྡེ་དགོངས་འགྲེལ་དུ་བདེན་གཉིས་ངོ་བོ་གཅིག་ན་བྱིས་པ་རྣམས་ཀྱིས་
ཀུན་རྫོབ་མཐོང་བ་ན་དོན་དམ་ཡང་མཐོང་བས་དེ་དག་གྲོལ་ཟིན་པར་འགྱུར་
བ་དང༌། ཀུན་རྫོབ་ལ་ཟག་པ་འཕེལ་བ་ལྟར་དོན་དམ་ལ་ཡང་འགྱུར་བས་
དོན་དམ་ཉོན་མོངས་པའི་དམིགས་པར་འགྱུར་བ་དང་། དོན་དམ་ལ་དབྱེ་བ་
མེད་པ་ལྟར་ཀུན་རྫོབ་ལ་ཡང་མེད་པར་འགྱུར་བ་དང༌། ཀུན་རྫོབ་རྣམ་ཤེས་
ཀྱིས་མཐོང་ཐོས་ལས་ཡོངས་སུ་བཙལ་དུ་མེད་པ་ལྟར་དོན་དམ་ཡང་ཐོས་
བསམ་གྱིས་གཞན་དུ་བཙལ་དུ་མེད་པའི་སྐྱོན་བཞི་དང༌། ཅི་སྟེ་གཞན་ཡིན་ན།
དོན་དམ་མཐོང་ཡང་ཀུན་རྫོབ་ལ་བདེན་འཛིན་མི་ལྡོག་པར་འགྱུར་བ་དང་།
དོན་དམ་པ་ཀུན་རྫོབ་ཀྱི་ཆོས་ཉིད་མ་ཡིན་པར་འགྱུར་བ་དང་། ཀུན་རྫོབ་མ་
གྲུབ་ཙམ་གྱི་གཞི་དེ་དོན་དམ་མ་ཡིན་པར་འགྱུར་བ་དང་། གང་ཟག་གཅིག་
ལ་ཉོན་མོངས་དང་རྣམ་བྱང་གཉིས་སུ་དུས་གཅིག་ཏུ་དམིགས་པར་འགྱུར་བའི་
སྐྱོན་བཞི་འབྱུང་བར་གསུངས་ཤིང་། ཞེས་གསུངས་སོ། །རང་ལུགས་ལ་སོ་སོ་
བའི་ཆོས། ཐ་དད་ཀྱི་མཚན་ཉིད་དང་། སོ་སོ་བ་མ་ཡིན་པའི་ཆོས་གཅིག་གི་
མཚན་ཉིད་ཡིན་ཞེས་བྱས་ན་སྐྱོན་ཡོད་མེད་དཔྱད་པར་བྱའོ། །
༑ དྲི་བ་ཉེར་གསུམ་པ་ནི། རང་ལུགས་ལ་དོན་དམ་བདེན་པ་རྟེན་
འབྲེལ་མ་ཡིན་པའི་ཤེས་བྱེད་ལུང་རིགས་གང་དག་ལ་རྟེན་པ་ཡིན་ཞེས་པའོ།།
དེའི་ལན་ནི། དོན་དམ་བདེན་པ་རྟེན་འབྲེལ་མ་ཡིན་པར་སྒྲུབ་བྱེད་ཀྱི་ལུང་
རིགས་གཉིས་ལས། དང་པོ་ལུང་ལ་མདོ་བསྟན་བཅོས་གཉིས་ལས། དང་པོ་
69.



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
མདོ་ནི། མདོ་སྡེ་དགོངས་པ་ངེས་འགྲེལ་ལས། ཡོན་ཏན་འབྱུང་གནས་ཆོས་
རྣམས་ཀྱི་གཞན་གྱི་དབང་གི་མཚན་ཉིད་གང་ཞེ་ན། གང་ཆོས་རྣམས་ཀྱི་རྟེན་
ཅིང་འབྲེལ་བར་འབྱུང་བ་དེ་ཉིད་དེ་འདི་ལྟར། འདི་ཡོད་པས་འདི་འབྱུང་།
འདི་སྐྱེས་པའི་ཕྱིར་འདི་སྐྱེ་བ་སྟེ། ཞེས་སོགས་དང༌། མ་དྲོས་པའི་ཞུས་པའི་
མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་
ཡོད་མ་ཡིན། །རྐྱེན་ལ་རག་ལས་གང་དེ་སྟོང་བར་བཤད། །གང་ཞིག་སྟོང་
ཉིད་ཤེས་དེ་བག་ཡོད་ཡིན། །ཞེས་དང་། མདོ་ལས། བཅོམ་ལྡན་འདས་ཀྱི་དེ་
ལ་ཆོས་ཀྱི་བརྡ་ནི་འདི་ཡིན་ཏེ། འདི་ལྟ་སྟེ་འདི་ཡོད་ན་འདི་འབྱུང་འདི་སྐྱེས་
པའི་འདི་སྐྱེ་སྟེ། གང་འདི་མ་རིགཔའི་རྐྱེན་གྱིས་འདུ་བྱེད། ཅེས་སོགས་དང་།
ཁྱེའུ་བཞིའི་ཏིང་ངེ་འཛིན་ཅེས་བྱ་བའི་ཐེག་པ་ཆེན་པོའི་མདོ་ལས། གང་རྟེན་
ཅིང་འབྲེལ་པ་ལས་བྱུང་བ་དེ་ནི་མི་རྟག་པའོ། །ཞེས་པ་ནས། ཡང་དག་པ་མ་
ཡིན་པ་དེ་བརྫུན་པ་བསླུ་བའི་ཆོས་སོ། །གང་བརྫུན་པ་བསླུ་བའི་ཆོས་དེ་མི་
བདེན་པའོ། །གང་མི་བདེན་པ་དེ་བཞིན་ཉིད་མ་ཡིན་ནོ། །གང་དེ་བཞིན་ཉིད་
མ་ཡིན་པ་དེ་དེ་བཞིན་གཤེགས་པ་མ་ཡིན་ནོ། །དེ་བཞིན་གཤེགས་པ་ནི་
བདེན་པ་ཡང་དག་པ་དེ་བཞིན་ཉིད་མ་ནོར་བ་དེ་བཞིན་ཉིད་གཞན་མ་ཡིན་པ་
དེ་བཞིན་ཉིད། ཅེས་སོགས་སོ། །དེ་དག་གི་སྐབས་སུ་དོན་དམ་བདེན་པ་རྟེན་
འབྲེལ་མ་ཡིན་པར་བསྟན་ཚུལ་ནི། མདོ་དེ་དག་གིས་རྟེན་འབྲེལ་ནི། རྒྱུ་ལས་
བྱུང་བ་དང་མི་རྟག་པ་དང་བརྫུན་པ་སླུ་བའི་ཆོས་ཡིན་པར་བསྟན་ལ། དེ་
བཞིན་ཉིད་དམ་དོན་དམ་བདེན་པ་ནི་རྟག་པ་འདུས་མ་བྱས་དང་བདེན་པ་
ཡིན་པས་ན་རྟེན་འབྲེལ་མ་ཡིན་པར་གྲུབ་པ་ཡིན་ནོ། །གཉིས་པ་བསྟན་བཅོས་
ཀྱི་ལུང་ནི། དབུ་མ་རྩ་བ་ཤེས་རབ་ལས། རང་བཞིན་རྒྱུ་དང་རྐྱེན་ལས་ནི། །



ཇོ་ནང་ཤསྐུ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རགསལ་སྣང་བ།
འབྱུང་བར་རིགས་པ་མ་ཡིན་ནོ། །རྒྱུ་དང་རྐྱེན་ལས་བྱུང་བ་ཡི། །རང་བཞིན་
བྱས་པ་ཅན་དུ་འགྱུར། །རང་བཞིན་བྱས་པ་ཅན་ཞེས་བྱར། །ཇི་ལྟ་བུར་ན་རུང་
བར་འགྱུར། །རང་བཞིན་དག་ནི་བཅོས་མིན་དང༌། །གཞན་ལ་ལྟོས་པ་མེད་
པ་ཡིན། །ཞེས་རང་བཞིན་དོན་དམ་བདེན་པ་དེ་གཞན་གང་ལ་མ་ལྟོས་པ་
ཡིན་ལ། གལ་ཏེ་ལྟོས་ན་རྒྱུ་རྐྱེན་ལ་ལྟོས་དགོས་པ་དང་། དེ་ལ་ལྟོས་ན་རང་
བཞིན་བཅོས་མ་དང་བྱས་པ་ཡིན་པར་འགྱུར་བར་གསུངས་པས་རང་བཞིན་
དོན་དམ་རྟེན་འབྲེལ་མ་ཡིན་པར་གྲུབ་བོ། །དེ་བཞིན་དུ་བུདྡྷ་པཱ་ལི་ཏ་ལས།
ངོ་བོ་ཉིད་ནི་བཅོས་མིན་ཡང་། །གཞན་ལ་ལྟོས་པ་མེད་པ་ཡི། །གང་བྱ་བས་
སྒྲུབ་པར་མི་འགྱུར་བ་དང༌། རྒྱུ་དང་རྐྱེན་ལ་ཡང་ལྟོས་པར་མི་འགྱུར་བ་དང་།
ཞེས་སོགས་དང༌། ཚིག་གསལ་ལས། གང་གི་ཕྱིར་དེ་ལྟར་བཅོས་མ་དང༌།
གཞན་ལ་ལྟོས་པ་ནི། རང་བཞིན་ཉིད་དུ་མི་འདོད་པ་དེ་ཉིད་ཀྱི་ཕྱིར་ཚ་བ་ཉིད་
མེ་ཡི་རང་བཞིན་ཉིད་ཡིན་ནོ། །ཞེས་བྱ་བ་འདི་མི་རིགས་ཏེ་རྒྱུ་དང་རྐྱེན་ལ་
རག་ལས་པའི་ཕྱིར་དང་། སྔར་མ་བྱུང་བ་ལས་ཕྱིས་འབྱུང་བས་བྱས་པ་ཡིན་
པའི་ཕྱིར་རོ། །ཞེས་དང༌། སྤྱོད་བསྡུས་སྒྲོན་མེ་ལས། དོན་དམ་པའི་བདེན་པ་
དེ་ཡང་མ་བཅོས་པ་ནམ་མཁའ་དང་མཉམ་པ་དྲི་མ་མེད་པའི་ངོ་བོ་ཉིད་དོ། །
ཞེས་དང༌། ཡང་རྩ་ཤེར་ལས། རྟེན་ཅིང་འབྲེལ་བར་འབྱུང་བ་གང༌། །དེ་ནི་
སྟོང་བ་ཉིད་དུ་བཤད། །དེ་ནི་རྒྱུ་བྱས་གདགས་པ་སྟེ། །དེ་ནི་དབུ་མའི་ལམ་
ཡིན་ནོ། །ཞེས་དང་། དབུ་མ་རིན་ཆེན་ཕྲེང་བ་ལས། འདི་ཡོད་པས་ན་འདི་
འབྱུང་དཔེར། །རིང་བོ་ཡོད་པས་ཐུང་ངུ་བཞིན། །འདི་སྐྱེས་པས་ན་འདི་སྐྱེ་
དཔེར། །མར་མེ་འབྱུང་བས་འོད་བཞིན་ནོ། །ཞེས་སོགས་ཀྱིས་རྟེན་འབྲེལ་རྒྱུ་
རྐྱེན་གྱི་བྱུང་བའི་འདུས་བྱས་ལ་བྱས་ནས་དོན་དམ་རྟེན་འབྲེལ་ལས་འདས་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
པར་གསུངས། གཞན་ཡང་མཁས་མཆོག་ཉ་དབོན་པའི་བསྟན་པ་སྤྱི་འགྲེལ་
གྱི་རྣམ་བཤད་ལས། རྩ་ཤེར། གང་གི་རྟེན་ཅིང་འབྲེལ་བར་འབྱུང་། །ཞེས་
འཆད་པའི་དབུ་མ་ཚིག་གསལ་གྱི་སྐབས་སུ་ཡང་རྟེན་ཅིང་འབྲེལ་བར་འབྱུང་
བའི་དོན་འདུས་བྱས་ཉིད་ལ་བཤད་ཅིང༌། རྟེན་ཅིང་འབྲེལ་འབྱུང་མ་གཏོགས་
པའི། །ཆོས་འགའ་ཡོད་པ་མ་ཡིན་ནོ། །ཞེས་ཀླུ་སྒྲུབ་ཀྱིས་གསུངས་པ་ཡང་
འདུས་བྱས་ཀྱི་ཆོས་ལ་དགོངས་ཏེ་བདེན་དངོས་དགག་པའི་སྐབས་ཡིན་གྱི་
འདུས་མ་བྱས་ཀྱི་ཆོས་བདེན་པ་དགག་པའི་སྐབས་མ་ཡིན་ནོ། །རྟེན་ཅིང་
འབྲེལ་འབྱུང་གི་ཆོས་ཡིན་ན་རྒྱུ་རྐྱེན་གྱིས་བསྐྱེད་དགོས་ཏེ། འདུས་བྱས་
ཡིན་པས་སོ། །དེས་ན་ངོ་བོ་ཉིད་སྐུ་སོགས་རྟེན་འབྲེལ་མ་ཡིན་པར་སྤྱན་རས་
གཟིགས་ཀྱིས་གསུངས་སོ། ཞེས་གསུངས་སོ། །གཉིས་པ་རིགས་པ་ནི། རང་
་ བཞིན་དོན་དམ་བདེན་པ་ཆོས་ཅན། རྟེན་འབྲེལ་མ་ཡིན་པར་ཐལ། འདུས་
བྱས་མ་ཡིན་པའི་ཕྱིར། ཁྱབ་སྟེ། རྟེན་འབྲེལ་ཡིན་ན་འདུས་བྱས་དང་མི་རྟག་
པ་དང་རྒྱུ་ལ་རྟེན་དགོས་པ་སྔར་གྱི་ལུང་དེ་དག་གིས་གྲུབ་པ་ཡིན་ནོ། །རྩ་
རྟགས་མ་གྲུབ་ན། འོ་ན་འདུས་བྱས་ཡིན་པར་ཐལ། རྟགས་མ་གྲུབ་པ་དེའི་
ཕྱིར། འདོད་ན། མི་རྟག་པ་དང་བརྫུན་པ་བསླུ་བའི་ཆོས་སུ་འགྱུར་ཏེ། དཔལ་
ཕྲེང་ གི་མདོ་ལས། བཅོམ་ལྡན་འདས་གང་འདུས་བྱས་ཀྱི་མཚན་ཉིད་དུ་
གཏོགས་པ་དེ་ནི་མི་རྟག་པ་ལགས་སོ། །གང་མི་རྟག་པ་དེ་ནི་རྫུན་པ་སླུ་བའི་
ཆོས་ཅན་ལགས་སོ། །བཅོམ་ལྡན་འདས་གང་རྫུན་པ་སླུ་བའི་ཆོས་ཅན་དེ་ནི་
མི་བདེན་པ་དང་མི་རྟག་པ་ལགས་ཏེ་སྐྱབས་མ་ལགས་སོ། །ཞེས་དང་། རྩ་
ཤེར་ལས། བཅོམ་ལྡན་འདས་ཀྱི་ཆོས་གང་ཞིག །སླུ་བ་དེ་ནི་བརྫུན་ཞེས་་་་་་
གསུངས། །འདུས་བྱས་ཐམས་ཅད་སླ་བའི་ཆོས། །དེས་ན་དེ་དག་བརྫུན་པ་
72



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཡིན། །ཞེས་གསུངས་སོ། །
༑ དྲི་བ་ཉེར་བཞི་པ་ནི། གཞི་ལམ་འབྲས་གསུམ་གྱི་དབུ་མ་ཇི་ལྟར་
འཇོག་ཅེས་པའོ། །དེའི་ལན་ནི། གཞི་ལམ་འབྲས་གསུམ་གྱི་དབུ་མ་ནི། གློ་
བུར་དྲི་མས་སྒྲིབ་པའི་ལམ་དུ་མ་ཞུགས་པའི་སེམས་ཅན་རྣམས་ལ་ལྟོས་ནས་
མཐའ་གཉིས་དང་བྲལ་བའི་དོན་དམ་ཆོས་ཉིད་དེ་གཞི་དབུ་མ་དང་། དེ་འདྲ་
རྟོགས་པའི་ཚུལ་ནི་ལམ་ཞེས་བྱ། །ཞེས་པ་ལྟར་ལམ་ལ་ཞུགས་དུས་སུ་ཆོས་
ཉིད་གདོད་མ་ནས་གནས་པ་དང་། ཀུན་རྫོབ་གློ་བུར་བར་རྟོགས་པ་ལ་ལམ་
དབུ་མ་ཞེས་བྱའོ། །འབྲས་བུ་དབུ་མ་ནི། རང་རང་དྲི་མའི་དག་ཚེ་འབྲས་བུར་
བཏགས། །དབུ་མའི་དོན་གྱི་མདོར་བསྟན་འདི་ཡིན་ཏེ། །ཞེས་གསུངས་པ་
ལྟར་སེམས་རང་བཞིན་གྱི་འོད་གསལ་བ་དེ་ལ་གློ་བུར་གྱི་དྲི་མས་གདོད་ནས་
མ་གོས་ཀྱང་སེམས་ཅན་རང་རང་གློ་བུར་གྱི་དྲི་མ་དག་པ་དེའི་ཚེ་མཐའ་བྲལ་
གྱི་ཆོས་ཉིད་དེ་འབྲས་བུའི་དབུ་མ་ཡིན་ཞེས་བྱའོ། ། དེ་ཡང་ཆོས་རྗེ་ཉ་དབོན་
པའི་གཞི་ལམ་འབྲས་གསུམ་ལས་བརྩམས་པའི་དྲིས་ལན་ཡིད་ཀྱི་མུན་སེལ་
ལས་འདི་ལྟར་གསུངས་ཏེ། ཇི་སྐད་དུ། གཞི་ལམ་འབྲས་བུའི་དབུ་མ་ཞེས་པ་
དང་། གཞི་ལམ་འབྲས་གསུམ། ལྟ་བསྒོམ་འབྲས་གསུམ་དག་གཅིག་མི་
གཅིག་གསུང་བ་ལ། སྔར་བཤད་ལྟར་གཞི་དབུ་མ་སོགས་གསུམ་གྱི་བརྡའ་
ཆད་འདི་བོད་སྔ་རབས་མང་བོས་མཛད་ཅིང་། ཁོང་རང་རྣམས་ཀྱི་ལུགས་
བཀོད་པའི་བསྟན་བཅོས་མང་པོ་ཡོད་པས་དེ་ལྟ་བར་བྱ་ཞིང་། ཁོ་བོ་ལྟར་ན།
སྔར་བཤད་པའི་མཐར་ཐུག་གི་གཞི་དང་། ལྟ་བའི་ཡུལ་མཐར་ཐུག་པ་དང་།
མཐར་ཐུག་གི་གཞི་དབུ་མ་མཚན་ཉིད་པ་དོན་གཅིག་སྟེ། གཞི་ཡིན་པའི་སྒྲུབ་
བྱེད་སྔར་བཤད་པ་ལྟར་ཤེས་པར་བྱ་ཞིང་། དབུ་མ་མཚན ཉིད་པ་ཡིན་ཏེ།
73



དེབ་ཕྲེང་གསུམ་པ་
ཀུན་མཁྱེན་དགོངས་རྒྱན།
མཐའ་དང་བྲལ་བའི་ཆོས་ཉིད་ཡིན་པའི་ཕྱིར་རོ། །ཡང་ལམ་དབུ་མ་རྗེས་
མཐུན་པ་ནི། དབུ་མའི་གཞུང་ལུགས་སུ་གསུངས་པ་ལྟར་གྱི་བྱང་ཆེན་གྱི་རྒྱུར་
འགྱུར་རུང་གི་རྟོག་བསྒོམ་དང་བསོད་ནམས་ཀྱི་ཚོགས་ཅི་རིགས་པ་རྣམས་
ཀྱང་ཡིན་ལ། ལམ་དབུ་མ་མཐར་ཐུག་པ་ནི་སྔར་བཤད་པ་ལྟར་གྱི་གཞི་ལམ་
འབྲས་གསུམ་གྱི་ལམ་མཐར་ཐུག་དང་ལྟ་སྒོམ་སྤྱོད་འབྲས་ཀྱི་བསྒོམ་མཐར་
ཐུག་ཏུ་བཤད་པ་དེ་རྣམས་དོན་གཅིག་སྟེ། ཞེས་དང་། མཐར་ཐུག་གི་འབྲས་
བུ་དབུ་མ་མཚན་ཉིད་པ་སློབ་ལམ་ཐོབ་པ་མེད་ལ། སངས་རྒྱས་པའི་རྟོགས་པ་
འདུས་བྱས་ཀྱི་ཆ་རྣམས་འབྲས་བུ་དབུ་མ་རྗེས་མཐུན་པ་ཡིན་ཅིང་། བྲལ་
འབྲས་ཆོས་སྐུ་ནི་འབྲས་བུ་དབུ་མའི་གཙོ་བོར་ཞེས་ཤེས་པར་བྱ་སྟེ། །ཞེས་
གསུངས་ལ་རྒྱས་པར་གཞུང་དེར་ལྟ་བར་བྱའོ། ། །
༈ དྲི་བ་ཉེར་ལྔ་བ་ནི། གཞི་ལམ་འབྲས་གསུམ་གྱི་དབུ་མ་ལ་མཚན་
བཏགས་ཇི་ལྟར་འབྱེད་ཅེས་པའོ། །དེའི་ལན་ནི། གཞི་དབུ་མ་དང་འབྲས་བུ་
དབུ་མ་གཉིས་ནི། གཞི་འབྲས་གཉིས་ཀ་དང་པོའི་ཁོངས་སུ་འདུ། །ཞེས་པ་
ལྟར་དོན་དམ་པའི་དབུ་མ་དངོས་ཡིན་ཏེ། སྤྲོས་བྲལ་གྱི་ཆོས་ཉིད་ཡིན་པའི་
ཕྱིར། ལམ་དབུ་མ་ནི་དབུ་མ་རྣམ་གྲངས་པའམ་བཏགས་པ་བ་ཡིན་ཏེ། ཀུན་
རྫོབ་འདུས་བྱས་ཡིན་པས་སོ། །
༈ དྲི་བ་ཉེར་དྲུག་པ་ནི། ལམ་བདེན་འདུས་བྱས་དང་འདུས་མ་བྱས་
གང་འཐད་ཅེས་པའོ། །དེའི་ལན་ནི། ལམ་བདེན་ནི་འདུས་བྱས་ཁོ་ནར་ངེས་
ཏེ། དཔལ་ཕྲེང་གི་མདོ་ལས། བཅོམ་ལྡན་འདས་འཕགས་པའི་བདེན་པ་བཞི་
པོ་འདི་དག་ལས་བདེན་པ་གསུམ་ནི་མི་རྟག་པ་ལགས་སོ། །བདེན་པ་གཅིག་
ནི་རྟག་པ་ལགས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས་བདེན་པ་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
གསུམ་ནི་འདུས་བྱས་ཀྱི་མཚན་ཉིད་དུ་གཏོགས་པའི་སླད་དུ་སྟེ། བཅོམ་ལྡན་
འདས་གང་འདུས་བྱས་ཀྱི་མཚན་ཉིད་དུ་གཏོགས་པ་དེ་ནི་མི་རྟག་པ་ལགས་
སོ། །ཞེས་སོགས་དང༌། ཡུམ་ཆེན་མོ་ལས། དེ་བཞིན་གཤེགས་པའི་སྟོབས་
བཅུ་དང་མི་འཇིགས་པ་བཞི་དང་སོ་སོར་ཡང་དག་པར་རིག་པ་བཞི་དང་་་་
བྱམས་པ་ཆེན་པོ་དང་སྙིང་རྗེ་ཆེན་པོ་དང་སངས་རྒྱས་ཀྱི་ཆོས་མ་འདྲེས་པ་བཅོ་
བརྒྱད་དག་སྟེ། དེ་དག་ནི་འདུས་བྱས་ཀྱི་ཆོས་ཞེས་བྱའོ། །ཞེས་དང༌། ཡབ་
སྲས་མཇལ་བའི་མདོ་ལས། སངས་རྒྱས་བརྡ་ཙམ་ཉིད་ལགས་ཏེ། །དེ་བཞིན་
སྟོབས་དང་ཡེ་ཤེས་དང༌། །མི་འཇིགས་བཞི་ཡང་དེ་བཞིན་དུ། །ཀུན་རྫོབ་
ཅེས་ནི་ཐུབ་པའི་གསུངས། །ཞེས་དང་། རྒྱུད་བླ་ཐོགས་འགྲེལ་ལས། དེ་ལ་
ལམ་ནི་འདུས་བྱས་ཀྱི་མཚན་ཉིད་དུ་གཏོགས་ལ། ཞེས་དང་། རི་ཆོས་ངེས་
དོན་རྒྱ་མཚོ་ལས། ལམ་གྱི་བདེན་པར་གཏོགས་པའི་བྱང་ཆུབ་ཀྱི་ཕྱོགས་ཀྱི་
ཆོས་རྣམས་ནི་ཀུན་རྫོབ་བདེན་པ་སྟེ་འདུས་བྱས་གློ་བུར་བའི་ཆོས་སོ། །ཞེས་
དང༌། བསྟན་པ་སྤྱི་འགྲེལ་གྱི་རྣམ་བཤད་ལས། ལམ་བདེན་གྱི་མཚན་ཉིད་ནི།
འདུས་བྱས་གང་ཞིག ཉོན་མོངས་པའི་ཟག་མེད་རྒྱུས་བསྡུས་པའི་ཆའོ། །ཞེས་
གསུངས་སོ། །འོ་ན་དོན་དམ་པའི་ལམ་བདེན་ལམ་བདེན་མ་ཡིན་ནམ་ཞེ་ན།
མ་ཡིན་ཏེ། ཟབ་དོན་ཉེར་གཅིག་ལས། དོན་དམ་པའི་ལམ་བདེན་ནི་གདོད་
མ་དང་གཅིག་པའི་ཕྱིར་འགོག་བདེན་ཉིད་ཡིན་པས་ལམ་བདེན་བཏགས་པ་
ཡིན་གསུངས། ཞེས་དང༌། ཐེག་མཆོག་དབུ་མ་ལས། དོན་དམ་ལམ་དང་དོན་
དམ་སྡུག་བསྔལ་དང༌། དོན་དམ་ཀུན་འབྱུང་ཞེས་བྱ་འགོག་བདེན་ཡིན། །དེ་
དེ་སྡུག་ཀུན་ལམ་གྱི་བདེན་པ་མིན། །དོན་དམ་འགོག་པ་འགོག་ཡིན་གཞན་
མ་ཡིན། །ཞེས་དང༌། དེའི་སྐབས་ཀྱི་ཟིན་བྲིས་ལས། ཆོས་དབྱིངས་ལམ་གྱི་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
རྣམ་པར་ཤར་བ་དོན་དམ་པའི་ལམ་བདེན་དང་། སངས་རྒྱས་ཀྱི་ཆོས་སྐུ་དོན་
དམ་པའི་སྲིད་པ་གསུམ་གྱི་རྣམ་པར་ཤར་བ་དོན་དམ་པའི་སྡུག་བསྔལ་གྱི་
བདེན་པ་དང་། ཆོས་སྐུ་དོན་དམ་པའི་ལས་ཉོན་གྱི་རྣམ་པར་ཤར་བ་ནི་དོན་
དམ་པའི་ཀུན་འབྱུང་ཞེས་བྱ་སྟེ། དེ་དག་ནི་འགོག་པའི་བདེན་པ་དངོས་ཡིན་
ནོ། །དོན་དམ་པའི་ལམ་དང་སྡུག་བསྔལ་དང་ཀུན་འབྱུང་དེ་དག་ནི་སྡུག་
བསྔལ་གྱི་བདེན་པ་དང་། ལམ་དང་ཀུན་འབྱུང་གི་བདེན་པ་དངོས་ནི་མ་ཡིན་
ནོ། །དོན་དམ་པའི་འགོག་པ་ནི་འགོག་བདེན་ཡིན་གྱི་དེ་ལས་གཞན་སོ་སོར་
བརྟག་འགོག་སོགས་ནི་འགོག་བདེན་དངོས་མ་ཡིན་ནོ། །ཞེས་གསུངས་པའི་
ཕྱིར་རོ། །
༑ དྲི་བ་ཉེར་བདུན་པ་ནི། དོན་དམ་བདེན་པ་དགག་བྱ་མ་ཡིན་པའི་
སྒྲུབ་བྱེད་ཁོད་ཅེས་པའོ། །དེའི་ལན་ནི། དོན་དམ་བདེན་པ་དགག་བྱ་མ་ཡིན་
པར་སྒྲུབ་བྱེད་ཀྱི་རིགས་པ་དང་ལུང་གཉིས་ལས། དང་པོ་རིགས་པ་ནི། དོན་
དམ་བདེན་པ་ཆོས་ཅན། དོན་དམ་དཔྱོད་པའི་རིགས་པའི་དགག་བྱ་མ་ཡིན་
ཏེ། མ་འཁྲུལ་བ་འཕགས་པའི་མཉམ་བཞག་སོ་སོ་རང་རིག་པའི་ཡེ་ཤེས་ཀྱི་
ངོར་གྲུབ་པའི་ཕྱིར། ཁྱབ་སྟེ། མ་འཁྲུལ་བ་འཕགས་པའི་མཉམ་བཞག་གི་
ངོར་གྲུབ་ན་གནས་ལུགས་སམ་དོན་དམ་པ་ཡིན་པར་གྲུབ་དགོས་པའི་ཕྱིར།
དོན་དམ་དུ་གྲུབ་ན་དོན་དམ་དུ་དགག་མི་ནུས་པ་ནི། དཔེར་ན་ཀུན་རྫོབ་ཏུ་
གྲུབ་ན་ཀུན་རྫོབ་ཏུ་དགག་མི་ནུས་པ་བཞིན་ནོ། །ཡང་དེ་ཆོས་ཅན། དགག་བྱ་
མ་ཡིན་ཏེ། སྒྲ་རྟོག་གིས་དགག་སྒྲུབ་ཀྱི་ཡུལ་ལས་འདས་པའི་ཕྱིར་ཏེ། ཐེག་
མཆོག་དབུ་མ་ལས། འདི་ནི་སྒྲ་རྟོག་དགག་སྒྲུབ་ཡུལ་ལས་འདས། །ཞེས་
གསུངས་པའི་ཕྱིར། ཡང་དེ་ཆོས་ཙན། དགག་བྱ་མ་ཡིན་ཏེ། རིགས་པའི་



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ། །
དཔྱད་བཟོད་དུ་གྲུབ་པའི་ཕྱིར་ཏེ། ཀུན་མཁྱེན་དོལ་བོ་བ་ཤེས་རབ་རྒྱལ་
མཚན་གྱིས་མཛད་པའི་གཤག་འབྱེད་བསྡུས་པ་ལས། ཆོས་ཉིད་དོན་དམ་
གཞན་སྟོང་སྟེ། ནམ་ཡང་མེད་པ་མ་ཡིན་ཞིང་དཔྱད་བཟོད་པའོ། །ཞེས་དང་
།
རྗེ་ཏཱ་ར་ནཱ་ཐས་མཛད་པའི་ཚུལ་གཉིས་རྣམ་འབྱེད་ལས། དེས་ན་དཔྱད་པའི་
ཡུལ་མ་ཡིན་པའི་ཕྱིར། རིགས་པའི་དཔྱད་བཟོད་བདེན་གྲུབ་པོ། ། ཞེས་
དང་། གཞན་སྟོང་སྙིང་པོ་ལས། དབྱིངས་དང་གཉིས་སུ་མེད་པའི་ཡེ་ཤེས་
རང་རིག་རང་གསལ་ནི་དོན་དམ་བདེན་པ་ཆོས་ཉིད་འདུས་མ་བྱས་ཞེས་བྱ་སྟེ།
འདི་ནི་རིགས་པའི་དཔྱད་བཟོད་བདེན་གྲུབ་ཁོ་ན་ཡིན་ནོ། །ཞེས་གསུངས་
པའི་ཕྱིར་རོ། །དེས་ན་གཞན་གྱིས་དོན་དམ་ཡིན་ཡང་དོན་དམ་པར་མ་གྲུབ་
ཅེས་འདོད་པ་དང་། བདེན་པ་ཡིན་ཀྱང་བདེན་པར་མ་གྲུབ་པར་འདོད་པ་ནི་
ནང་འགལ་བ་ཡིན་ཏེ། དཔེར་ན་ཡོད་པ་ཡིན་ཡང་ཡོད་པར་མ་གྲུབ་ཅེས་པ་
དང་། མི་ཡིན་ཡང་མི་ཡིན་པར་མ་གྲུབ་ཅེས་ཟེར་པ་དང་ཞེན་འདོད་ཙམ་ལས་
ཁྱད་མེད་དོ། །གཉིས་པ་ལུང་ནི། སོར་ཕྲེང་གི་མདོ་ལས། ཐར་བ་ཐམས་ཅད་
ཀྱིས་སྟོང་བ་མ་ཡིན། ཞེས་པ་དང་། སངས་རྒྱས་བཅོམ་ལྡན་འདས་ནི་སྟོང་བ་
མ་ཡིན། ཞེས་པ་དང་། སྟོང་བ་མ་ཡིན་པའི་ཆོས་རྣམས་ཀྱང་གཞན་ཏེ། ཞེས་
དང༌། ཤིན་ཏུ་སྟོང་བ་ཉིད་ལ་བསྒོམས་ཤིང་སྟོང་བ་ཟབ་ཏུ་བསམ་པས་ཆོས་
ཐམས་ཅད་ཞིག་པ་མི་བཟོད་པར་མཐོང་ངོ། །ཐར་བ་སྟོང་བ་མ་ཡིན་པ་ཡང་
སྟོང་བར་མཐོང་ཞིང་རྟོག་གོ །ཞེས་དང༌། མྱང་འདས་ཆེན་པོའི་མདོ་ལས།
རྣམ་པར་གྲོལ་བ་ནི་མི་སྟོང་བའི་སྟོང་བའོ། །སྟོང་བའི་སྟོང་བ་ཞེས་བྱ་བ་ནི་ཅི་
ཡང་མེད་པའོ། །ཞེས་སོགས་དང་། དེ་ལས། དེ་ལྟར་རྟག་པ་དང་བདེ་བ་དང་
བདག་དང་ཡོངས་སུ་དག་པ་དང་ཆོས་རྣམ་པ་བཞི་བོ་འདི་དག་ནི་སྟོང་བ་ཉིད་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཅེས་མི་བྱ་སྟེ། ཞེས་དང༌། བྱང་ཆུབ་སེམས་དཔའི་སྡེ་སྣོད་ཀྱི་མདོ་ལས།
བདེན་པ་ནི་གཅིག་པུ་གཉིས་མ་ཡིན་པ་སྟེ། འདི་ལྟ་སྟེ། འགོག་པའི་བདེན་
པའོ། །ཞེས་དང་། དཔལ་ཕྲེང་གི་མདོ་ལས། སྡུག་བསྔལ་འགོག་པའི་བདེན་
པ་འདི་ནི་ཡང་དག་པར་ན་བདེན་པ་དང་རྟག་པ་དང་སྐྱབས་ལགས་སོ། །ཞེས་
དང༌། འཕགས་པ་ཀླུ་སྒྲུབ་ཀྱི་རང་འགྲེལ་ག་ལས་འཇིགས་མེད་ལས། དོན་
དམ་པའི་བདེན་པ་ནི། འཕགས་པ་རྣམས་ཀྱིས་ཕྱིན་ཅི་མ་ལོག་པར་ཐུགས་སུ་
ཆུད་པས་ཆོས་ཐམས་ཅད་སྐྱེ་བ་མེད་པར་གཟིགས་པ་གང་ཡིན་པ་སྟེ། དེ་ནི་དེ་
དག་ཉིད་ལ་དོན་དམ་པར་བདེན་པ་ཉིད་ཡིན་པས་དོན་དམ་པའི་བདེན་པའོ།།
ཞེས་དང་། དགེ་སློང་དག་འདི་ལྟ་སྟེ་མི་བསླུ་བའི་ཆོས་མྱ་ངན་ལས་འདས་པ་
དེ་ནི་བདེན་པའི་མཆོག་གོ །ཞེས་དང༌། རིགས་པ་དྲུག་ཅུ་པ་ལས། མྱ་ངན་
འདས་པ་བདེན་གཅིག་པུར། །རྒྱལ་བ་རྣམས་ཀྱི་གང་གསུངས་པ། །དེ་ཚེ་
ལྷག་མ་ལོག་མིན་ཞེས། །མཁས་པ་སུ་ཞིག་རྟོགས་པར་བྱེད། །ཅེས་ལུང་དེ་
དག་གིས་དོན་དམ་བདེན་པ་བདེན་པ་ཡིན་པར་ཡང་ཡང་གསུངས་པས་བདེན་
པ་ཡིན་ན་བདེན་པ་དཔྱོད་བྱེད་ཀྱི་རིགས་པས་དགག་མི་ནུས་སོ། །
༑ དྲི་བ་ཉེར་བརྒྱུད་པ་ནི། གཞན་སྟོང་རང་སྟོང་གཉིས་ཀྱི་ཁྱད་པར་
དང་། དེ་གཉིས་འགལ་དང་མི་འགལ་རྒྱུ་མཚན་དང་བཅས་ཁོད་ཅེས་པའོ། །
དེའི་ལན་ནི། །དབུས་མཐའ་ལས། གང་ཟག་དང་ནི་ཆོས་རྣམས་ཀྱི། །
དངོས་པོ་མེད་འདིར་སྟོང་བ་ཉིད། །དེ་དངོས་མེད་པའི་དངོས་ཡོད་པ། །དེ་ནི་
དེ་ལས་སྟོང་ཉིད་གཞན། །ཞེས་གསུངས་པ་ལྟར་གཞན་སྟོང་དང་རང་སྟོང་གི་
ཁྱད་པར་ནི། ཀུན་རྫོབ་གཟུང་འཛིན་གྱིས་སྟོང་བའི་གཞི་དོན་དམ་རང་བྱུང་
གཉིས་མེད་སོ་སོ་རང་རིག་པའི་ཡེ་ཤེས་ནི་གཞན་སྟོང་ཟབ་མོ་ཡིན་ལ། རང་



ཇོ་ནང་ཤསྐུ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
གི་ངོ་བོ་བདེན་པའི་སྟོང་བའི་སྣང་གྲགས་ཀྱི་ཆོས་ནི། རང་སྟོང་ཡིན་ནོ། །སྟོང་
བ་དེ་གཉིས་ནི་འགལ་བ་ཡིན་ཏེ། གཞན་སྟོང་ལ་ནི་དོན་དམ་བདེན་པ་ལས་
གཞན་མ་དམིགས་ལ། དེ་ནི་རང་སྟོང་མིན་ཞིང་། རང་སྟོང་ལ་ནི་ཀུན་རྫོབ་
ལས་གཞན་མ་དམིགས་ལ། ཀུན་རྫོབ་ནི་གཞན་སྟོང་མ་ཡིན་ནོ། །གསུངས་
ཟིན་འགའ་རེ་ཀུན་རྫོབ་རྣམས་གཞན་སྟོང་ཡིན་པ་ལྟ་བུར་གསུངས་པ་ཡོད་པ་
སྔར་དྲི་བ་བཅུ་བདུན་པའི་སྐབས་སུ་བཤད་ཟིན་ཏོ། །རང་ལུགས་ལ་ཐམས་
ཅད་གཞན་སྟོང་དུ་འདོད་པ་དང་། ཐམས་ཅད་རང་སྟོང་དུ་འདོད་པ་ནི་ཡང་
དག་པ་མ་ཡིན་ཏེ། རི་ཆོས་ངེས་དོན་རྒྱ་མཚོ་ལས། དེ་ལྟར་སྟོང་བའི་ཆོས་རང་
སྟོང་དང་སྟོང་བའི་གཞི་གཞན་སྟོང་དུ་རྟོགས་པ་འདི་ནི་སྟོང་བ་ཉིད་ལ་འཇུག་
པ་ཡང་དག་པ་ཇི་ལྟ་བ་སྟེ་ཕྱིན་ཅི་མ་ལོག་པ་ཞེས་བྱའོ། །དེ་ལས་གཞན་དུ་
ཐམས་ཅད་རང་སྟོང་ཉིད་དུ་འདོད་པའམ། ཐམས་ཅད་གཞན་སྟོང་ཉིད་དུ་
འདོད་པ་ནི་ཕྱིན་ཅི་མ་ལོག་པ་མ་ཡིན་ནོ། །ཞེས་དང་། ཚིག་བཅད་དང་པོའི་
ཊི་ཀ་ལས། ཐམས་ཅད་རང་སྟོང་ཉིད་དམ་ཐམས་ཅད་གཞན་སྟོང་ཉིད་དུ་ཁ་
ཚོན་གཅོད་ན་ནི་སྟོང་ཉིད་ལེགས་པར་རྟོགས་པ་མ་ཡིན་ཞིང་། ཞེས་ཐམས་
ཅད་གཞན་སྟོང་མ་ཡིན་པར་གསུངས་པ་ནི་ལེགས་བཤད་བླ་ན་མེད་པ་ཡིན་་་
ནོ། །དེ་ལྟ་མ་ཡིན་པར་མདོ་རྒྱུད་བསྟན་ཆོས་མན་ངག་གང་དུ་མ་གསུངས་
བའི་ཀུན་རྫོབ་གཞན་སྟོང་ཞེས་པ་དང་། ཆོས་གཞན་གྱི་སྟོང་བ་དེ་གཞན་སྟོང་
གི་སྟོང་ཚུལ་བཞག་ནས་དེ་གཞན་སྟོང་གི་ཚད་བཞག་ན་ནི། ལས་འབྲས་མེད་
པ་སོགས་གཞན་སྟོང་དུ་ཐལ་བ་ཁས་ལེན་དགོས་པ་སོགས་སུ་འགྱུར་བས།
དེ་སྐད་སྨྲ་བ་ནི་གཞུང་ལུགས་རྣམ་དག་གི་རིགས་ལམ་ལས་འདས་པའི་འཇིག་
རྟེན་རྒན་པོའི་རིགས་ཚུལ་དུ་ཞུགས་ནས་ཟབ་མོའི་གནས་ལ་རྟོག་དཔྱོད་ཀྱི་



དེཔ་ཕྲེང་གསུམ་པ།
ཀུན་མཁྱེན་དགོངས་རྒྱན།
མུན་པས་ཐར་བའི་ལམ་བཟང་གི་འོད་སྣང་བསྒྲིབ་པར་འགྱུར་རོ། །ཡང་ཉ་
དབོན་པའི་བསྟན་པ་སྤྱི་འགྲེལ་གྱི་ཚིག་ཟིན་ལྟར་ཁས་ལེན་ན་ ཀུན་རྫོབ་ཀྱི་
ཆོས་རྣམས་སྔ་རབས་པའི་འཆད་ཚུལ་དང་བསྟུན་ན་རང་སྟོང་ཞེས་གསུངས་བ་
ལས་དོན་ལ་བུམ་པ་བུམ་པས་མི་སྟོང་བས་རང་སྟོང་མ་ཡིན་པར་ཚིག་ཟིན་དུ་
མ་གསུངས་པས་ཀུན་རྫོབ་གྱི་ཆོས་རྣམས་རང་སྟོང་མ་ཡིན་པར་འགྱུར་རོ། །
དེས་ན་ཚིག་ཙམ་དང་ཨ་ཕའི་ཁ་བོར་གཙང་ཞེན་གྱིས་མི་འཁྲུལ་བར་གཞན་
སྟོང་སྟོན་བྱེད་ཀྱི་མདོ་རྒྱུད་རྣམ་པར་དག་པ་རྣམས་སུ་གཞན་སྟོང་སྟོན་ཚུལ་
དང་གངས་ཅན་དུ་གཞན་སྟོང་ཤིང་རྟའི་སྲོལ་འབྱེད་ཀུན་མཁྱེན་ཤེས་རབ་
རྒྱལ་མཚན་གྱིས་གཞན་སྟོང་སྟོན་བྱེད་ཀྱི་མདོ་རྒྱུད་ཁུངས་སུ་འདྲེན་ཚུལ་དང་
གཞན་སྟོང་བཀྲལ་ཚུལ་སོགས་ལ་ཕྱོགས་སུ་འཛིན་པའི་ཡིད་བོར་ནས་ལེགས་
པར་དཔྱད་ན་འཁྲུལ་བའི་གནས་མེད་དོ། །ཕན་ཚུན་བྱམས་བརྩེས་ཡིད་འོང་
གི་ཆོས་མཆེད་དམ་པ་རྣམས་ཀྱིས་སླར་དཔྱད་པར་བྱའོ། རེ་ཞིག་དེ་ཙམ་ལས་
མ་སྤྲོས་སོ། །
། དྲི་བ་ཉེར་དགུ་པ་ནི། གཞི་ན་སངས་རྒྱུས་ཡོད་པའི་རིགས་པ་ཇི་ལྟར་
ཁོད་ཅེས་པའོ། །དེའི་ལན་ནི། གཞིའི་སྐབས་ སམ་ ལུས་ཅན་སེམས་ཅན་
རྣམས་ལ་སངས་རྒྱས་སམ་དེ་བཞིན་གཤེགས་པའི་སྙིང་པོ་ཅན་ཡིན་པར་སྒྲུབ་
བྱེད་ཀྱི་རིགས་པ་གསུམ་བསྟན་བཅོས་རྒྱུད་བླ་སོགས་ལས་གསུངས་པ་འདི་
ལྟ་སྟེ། ལུས་ཅན་སེམས་ཅན་རྣམས་ཆོས་ཅན། དེ་བཞིན་གཤེགས་པའི་སྙིང་
པོ་ཅན་ཡིན་ཏེ། ཁྱོད་ལ་སངས་རྒྱས་ཆོས་ཀྱི་སྐུ་འཕྲོ་བ་སྟེ་ཁྱབ་པར་ཡོད་པའི་
ཕྱིར་ཏེ། སངས་རྒྱས་ཡེ་ཤེས་སེམས་ཅན་ཚོགས་ལ་ཞུགས་པའི་ཕྱིར་ཏེ། རྒྱུད་
བླ་མ་ལས། རྫོགས་སངས་སྐུ་ནི་འཕྲོ་ཕྱིར་དང་། །ཞེས་དང་། སངས་རྒྱས་ཡེ་



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཤེས་སེམས་ཅན་ཚོགས་ཞུགས་ཕྱིར། །ཞེས་གསུངས་སོ། །ལུས་ཅན་སེམས་
ཅན་རྣམས་ཆོས་ཅན། དེ་བཞིན་གཤེགས་པའི་སྙིང་པོ་ཅན་ཡིན་ཏེ། སངས་
རྒྱས་དང་སེམས་ཅན་གྱི་དེ་བཞིན་ཉིད་ལ་དབྱེ་བ་མེད་པའི་ཕྱིར་ཏེ། ཆོས་ཀྱི་
དབྱིངས་ཀྱི་རང་བཞིན་དྲི་མ་མེད་པ་དེ་ནི་འཁོར་བ་དང་མྱང་འདས་ཀྱི་ཆོས་
ཉིད་གཉིས་སུ་དབྱེར་མེད་པའི་ཕྱིར་ཏེ། རྒྱུད་བླ་མ་ལས། དེ་བཞིན་ཉིད་
དབྱེར་མེད་ཕྱིར་དང་། །ཞེས་དང་། རང་བཞིན་དྲི་མེད་དེ་ནི་གཉིས་མེད་དེ།།
ཞེས་ གསུངས་ སོ། །ལུས་ ཅན་ སེམས་ ཅན་ རྣམས་ ཆོས་ཅན། དེ་བཞིན་
གཤེགས་པའི་སྙིང་པོ་ཅན་ཡིན་ཏེ། སངས་རྒྱས་ཀྱི་སྟོབས་བཅུ་ལ་སོགས་པ་
རང་བཞིན་གྱི་རིགས་སེམས་ཅན་ཐམས་ཅད་ལ་ཡོད་པའི་ཕྱིར་ཏེ། སེམས་
ཅན་གྱི་རིགས་དེ་དྲི་མ་དང་བྲལ་བའི་སངས་རྒྱས་ཀྱི་རིགས་དང་ཐ་དད་མེད་
པར་ཤིན་ཏུ་འདྲ་ཞིང་ཉེ་བར་སྤྱོད་ཅིང་ཡོད་པའི་ ཕྱིར་ཏེ། རྒྱུད་བླ་མ་ལས།
རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་
དང་། སངས་རྒྱས་རིགས་ལ་དེ་འབྲས་ཉེར་སྤྱོད་ཕྱིར། །ཞེས་གསུངས་པའི་
ཕྱིར་རོ། །
༈ དྲི་བ་སུམ་ཅུ་པ་ནི། ཀུན་རྫོབ་ཤུགས་ལ་མཁྱེན་ཞེས་པའི་དོན་གང་
ཞེས་བའོ། །དེའི་དོན་ནི། སངས་རྒྱས་ཀྱི་ཡེ་ཤེས་ཀྱིས་ཀུན་རྫོབ་ཇི་སྙེད་པའི་
ཆོས་ཀུན་མཁྱེན་ཚུལ་ནི། དོན་དམ་རྣམ་པ་ཐམས་ཅད་པ་དེ་ཀུན་རྫོབཀྱི་ཆོས་
རྣམས་ཀྱི་ཆོས་ཉིད་དུ་སོང་བ་དང་། ཀུན་རྫོབ་ཀྱི་ཆོས་ཀུན་དེའི་ཆོས་ཅན་དུ་
སོང་བའི་ཚུལ་གྱིས་ཀུན་རྫོབ་ཇི་སྙེད་པ་དེ་དང་དེ་མཁྱེན་ལ། དེ་ཡང་ཆོས་ཉིད་
རྣམ་འབྱེད་ལས། དེ་སྣང་ཆོས་ཉིད་མི་སྣང་ཞིང་། །དེ་མི་སྣང་བའི་ཆོས་ཉིད་
སྣང་། །ཞེས་དང་། མངོན་རྟོགས་རྒྱན་ལས། ཅིའི་ཕྱིར་ཞེ་ན་སངས་རྒྱས་ཀྱི། །
མཁྱེན་ནས་ཆོས་རྣམས་མ་གཟིགས་ཕྱིར། །ཞེས་དང༌། ཀུན་མཁྱེན་རྟོན་པ་
།



དེབ་ཕྲེང་གསུམ་པ། །
ཀུན་མཁྱེན་དགོངས་རྒྱན།
བཞི་ལྡན་གྱིས། རྒྱལ་བའི་ཡེ་ཤེས་རྣམ་གཉིས་ཀྱིས། །ཇི་ལྟ་ཇི་སྙེད་མཁྱེན་པ་
ཡང་། །ཆོས་ཉིད་སྣང་ནས་དངོས་སུ་མཁྱེན། །ཆོས་རྣམས་མེད་པ་ཤུགས་ལ་
མཁྱེན། །ཞེས་གསུངས་པ་ལྟར་དོན་དམ་ཆོས་ཉིད་དངོས་སུ་སྣང་བའི་སྒོ་ནས་
ཆོས་ཅན་ཀུན་རྫོབ་རྣམས་མི་སྣང་བར་ཤུགས་ལ་མཁྱེན་པ་ཡིན་ཏེ། དཔེར་ན་
མངོན་ཤེས་དང་ལྡན་པ་ཞིག་གིས་གང་ཟག་གཞན་གྱི་རྨི་ལམ་ལ་ཇི་ལྟར་སྣང་
བ་བཞིན་མཁྱེན་ཡང་མཁྱེན་མཁན་རང་ཉིད་ལ་གཉིད་མེད་པས་རྨི་ལམ་གྱི་
སྣང་བ་དངོས་མེད་པ་བཞིན་ནོ། །གལ་ཏེ་མདོ་སྡེ་རྒྱན་ལས། ཉི་མའི་འོད་ཟེར་
གཅིག་བཏང་བས། །འགྲོ་བ་སྣང་བར་བྱེད་པ་ལྟར། །དེ་བཞིན་ཤེས་བྱ་ཐམས་
ཅད་ལ། །སངས་རྒྱས་ཡེ་ཤེས་གཅིག་ཆར་སྣང་། །ཞེས་སངས་རྒྱུས་ཀྱི་ཡེ་
ཤེས་ལ་ཤེས་བྱ་ཐམས་ཅད་སྣང་བར་བཤད་པས་ཀུན་རྫོབ་མི་སྣང་བ་འགལ་
ལོ་ཞེ་ན། མ་ཡིན་ཏེ། ལུང་དེར་ཉི་མའི་འོད་ཟེར་གྱིས་གཟུགས་སོགས་སྣང་
བར་བྱས་པ་ལྟར། སངས་རྒྱས་ཡེ་ཤེས་ཀྱིས་ཤེས་བྱ་ཐམས་ཅད་མཁྱེན་པས་
ཕར་སྣང་བྱེད་ཅེས་པར་སྟོན་གྱི་དེ་ལ་ཚུར་སྣང་བ་མ་ཡིན་ཏེ། ལ་ཞེས་པའི་
ཚིག་ཤེས་བྱ་ཐམས་ཅད་ཅེས་པ་ལ་འབྲེལ་གྱི་སངས་རྒྱས་ཡེ་ཤེས་ཞེས་པ་ལ་
མ་འབྲེལ་བའི་ཕྱིར། དེ་ལྟར་མ་ཡིན་ན་དེ་ཉིད་དུ། བྱང་ཆུབ་སེམས་དཔའ་དེ་
བསལ་ནས། །ཡང་དག་ཉིད་ནི་ཀུན་ཏུ་སྣང་། ཞེས་དང༌། དེའི་འགྲེལ་བར།
དེ་བཞིན་དུ་བྱང་ཆུབ་སེམས་དཔའ་རྣམས་ལ་རང་གི་ངང་གིས་ཡང་དག་པ་ཁོ་
ན་སྣང་གི་ཡང་དག་པ་མ་ཡིན་པ་ནི་མ་ཡིན་ནོ། །ཞེས་གསུངས་པ་དང་འགལ་
པའོ། །འོན་ཀྱང་ཆོས་རྗེ་ཉ་དབོན་པའི་ཕར་ཕྱིན་ཡིད་ཀྱི་མུན་སེལ་ལས། ཆོས་
རྗེ་ཀུན་མཁྱེན་ཆེན་པོ་ནི་ཀུན་རྫོབ་སྣང་ནས་མི་མཁྱེན་ལ། མི་སྣང་བར་ལག་
མཐིལ་དུ་སྐྱུ་རུ་ར་བཞག་པ་ལྟར་མཁྱེན་ཞེས་གསུང་ངོ། །འོན་ཀྱང་སོ་སོའི་སྐྱེ་
81



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
བོ་ལ་ཇི་ལྟར་སྣང་བ་ལྟར་དུ་སྣང་ནས་མི་མཁྱེན་ཞིང་སོ་སྐྱེ་ལ་མི་སྣང་བ་ལྟར་
སྣང་ནས་མཁྱེན་ཏེ། ཞེས་གསུངས་པའི་དགོངས་པ་གང་ཡིན་བཙལ་དགོས་
སོ། ། །
༈ དྲི་བ་སོ་གཅིག་པ་ནི། རང་ལུགས་ལ་ཉན་རང་གི་ཆོས་ཀྱི་བདག་
མེད་རྟོགས་སམ་ཞེས་པའོ། །དེའི་ལན་ནི། སྤྱིར་ཉན་རང་གཉིས་ཀའི་ཆོས་ཀྱི་
བདག་མེད་མ་རྟོགས་པ་ཡིན་པར་གསུངས་ཏེ། གཞན་སྟོང་དབུ་མ་རྒྱན་ལས།
དེ་ ཕྱིར་ཐེག་དམན་འཕགས་པས་ཆོས་ཐམས་ཅད། །ཆོས་བདག་མེད་པར་
རྟོགས་ཞེས་འདི་མི་འཐད། །ཅེས་དང༌། དྲིས་ལན་གནད་ཀྱི་གསལ་བྱེད་ལས།
རྣམ་ཐར་སྒོ་གསུམ་གྱི་ཏིང་ངེ་འཛིན་ཉན་རང་ལའང་ཡོད་པ་དང༌། མདོ་ཆེན་
པོ་སྟོང་པ་ཉིད་སོགས་སྟོང་ཉིད་ཀྱི་རྣམ་གྲངས་ཐེག་དམན་ལ་ཡང་མང་དུ་
འབྱུང་ཞིང་། འོན་ཀྱང་དེ་དག་གིས་དངོས་བསྟན་ཕལ་ཆེར་བ་ནི། དངོས་པོ་
རྣམས་རྒྱུ་རྐྱེན་སྣ་ཚོགས་པའི་རྟེན་འབྲེལ་ལས་འབྱུང་བས། བྱེད་པོ་ལ་སོགས་
པས་སྟོངས་པ་དང༌། རགས་པ་དང༌། རྒྱུན་དུ་སྣང་བ་རྣམས་འཁྲུལ་པ་ཙམ་དུ་
སྟོན་ཅིང་། ཆོས་གང་ལ་ཡང་ང་བདག་གི་དངོས་པོས་སྟོངས་པ་ཙམ་ཁོ་ན་སྣང་
མོད། དེ་ཙམ་རྟོགས་པ་ལ་ཡང་སྟོང་ཉིད་རྟོགས་པའི་ཐ་སྙད་འཇུག་ཏུ་ནི་རུང་
སྟེ། གང་ཟག་གི་བདག་མེད་རྟོགས་པ་ལ། བདག་མེད་རྟོགས་པའི་ཐ་སྙད་
ཐོབ་པ་བཞིན་ནོ། །ཞེས་པ་ནས། མདོ་རྒྱན་གྱི་ལུགས་ལ། ཐེག་དམན་པས་
བདག་མེད་གཉིས་རྟོགས་ཡོད་པར་འདོད་དགོས་པར་ཐལ་བར་མི་འགྱུར་ཞིང༌།
ཞེས་པ་ནས། སྤྱིར་ནི་ཉན་རང་ལ་ཆོས་ཀྱི་བདག་མེད་རྟོགས་པ་མེད་པ་ཉིད།
ལུང་རིགས་རྣམ་དག་གིས་གྲུབ་སྟེ། ཡོད་པར་འདོད་པ་རྣམས་ཀྱི་ཁུངས་སུ་
འདྲེན་པའི་ལུང་རྣམས་དེའི་ཁུངས་སུ་མི་འགྱུར་ཞིང་། རིགས་པ་རྣམས་ཀྱང་མ་
83



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ངེས་ལ། དེ་ལ་ལྡོག་ཕྱོགས་གནོད་བྱེད་ཀྱི་ལུང་དང་རིགས་པ་ཡང་མང་དུ་ཡོད་
པའི་ཕྱིར་རོ། །ཞེས་དང༌། སྐྱེས་བུ་གསུམ་གྱི་ཁྲིད་ཡིག་བདུད་རྩིའི་ཉིང་ཁུ་
ལས། ཉན་རང་གི་བྱང་ཆུབ་གཉིས་པོ་དེ་རང་དོན་སྤངས་རྟོགས་མ་རྫོགས།
གཞན་དོན་སེམས་ཅན་ལ་ཕན་འདོགས་རྒྱ་ཆེན་པོ་དང་བྲལ། སྤངས་པ་མ་
རྫོགས་ཏེ། ཉོན་མོངས་པའི་སྒྲིབ་པ་ཁོ་ན་སྤངས་ཀྱི་ཤེས་བྱའི་སྒྲིབ་པ་མ་
སྤངས། རྟོགས་པ་མ་རྫོགས་ཏེ། གང་ཟག་གི་བདག་མེད་དང་གནས་སྐབས་
ཀྱི་རྟེན་འབྲེལ་ཉི་ཚེ་ཙམ་རྟོགས་ཀྱི་ཆོས་ཀྱི་བདག་མེད་དང༌། རྟེན་འབྲེལ་
མཐར་ཐུག་མ་རྟོགས། ཞེས་དང་། ཉ་ཊིཀ་ཡིད་ཀྱི་མུན་སེལ་ལས། ཉན་རང་
ལ་ཆོས་ཀྱི་བདག་མེད་རྟོགས་པ་ཡོད་མེད་དཔྱད། སྐབས་དོན་གཞི་ཤེས་
གཏན་ལ་དབབ་པའོ། །དང་པོ་ནི། འཇུག་པའི་རང་འགྲེལ་དུ། དཔེ་སྔོན་དུ་
བཏང་ནས། ཀྱེ་རྒྱལ་བའི་སྲས་དག་དེ་བཞིན་དུ་བྱང་སེམས་ཡང་ སེམས་
བསྐྱེད་མ་ཐག་ཏུ་ལྷག་པའི་བསམ་པའི་ཆེ་བ་ཉིད་ཀྱིས་ཉན་ཐོས་དང་རང་
སངས་རྒྱས་ཐམས་ཅད་ཟིལ་ཀྱིས་གནོན་གྱི་རང་གི་བློའི་སྟོབས་ཀྱིས་རྣམ་པར་
དཔྱོད་པས་ནི་མ་ཡིན་ནོ། །བྱང་ཆུབ་སེམས་དཔའི་ས་བདུན་པ་འདི་ལ་གནས་
པའི་བྱང་ཆུབ་སེམས་དཔའ་ནི་རང་གི་ཡུལ་ཤེས་པའི་ཆེ་བ་ལ་གནས་པས་ཉན་
ཐོས་དང་རང་སངས་རྒྱས་ཀྱི་བྱ་བ་ཐམས་ཅད་ལས་ཤིན་ཏུ་འདས་པ་ཡིན་ནོ་
ཞེས་ཇི་སྐད་གསུངས་པ་ལྟ་བུའོ། །ཞེས་པ་ནས། འོན་ཀྱང་སྡུད་པར། ཐབས་
མེད་ཤེས་རབ་བྲལ་བས་ཉན་ཐོས་ཉིད་དུ་ལྟུང་། ཞེས་དང་། མི་རྟག་ཡོངས་སུ་
སྟོན་པ་བཅོས་ལ་སྤྱོད་པ་སྟེ། །ཞེས་སོགས་འདིར་ཡང་། དེ་ནི་མཚན་མར་
དམིགས་སྒོ་ནས། །ཞེས་སོགས་དང་། གཟུགས་སོགས་ཕུང་པོ་སྟོང་ཉིད་དང་།
ཞེས་པ་ནས། སྤྱོད་པའི་འདུ་ཤེས་མི་མཐུན་ཕྱོགས། །ཞེས་སོགས་བཀའ་ཐ་མ་



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཕལ་ཆེ་བ་དང་། བཀའ་བར་པའི་མདོ་བསྟན་བཅོས་དུ་མ་ལས་ཉན་ཐོས་ལ་
ཆོས་ཀྱི་བདག་མེད་རྟོགས་པ་མེད་པར་བཤད་ཅིང་རང་རྒྱལ་ལའང་། འཛིན་
པ་མི་སྤོང་ཕྱིར་དང་ནི། །ཞེས་འཛིན་པ་རང་བཞིན་མེད་པར་རྟོགས་པ་མེད་
པར་བཤད་དོ། །ཞེས་པ་ནས། ཡུམ་གྱི་མདོ་བསྟན་བཅོས་རྒྱན་རྗེས་འབྲང་
དང་བཅས་པར་ཉན་རང་ལ་ཆོས་ཀྱི་བདག་མེད་རྟོགས་པ་མེད་པར་ཆེས་
གསལ་བར་བཤད་པས་ས་བཅུ་པ་དང་འཕགས་པ་ཀླུའི་གསུངས་དེ་དག་
དགོངས་པ་ཅན་དུ་བྱ་དགོས་སམ་སྙམ་སྟེ། ཞེས་གསུངས་པའི་ཕྱིར། ཡང་
ཉན་རང་གི་ཆོས་ཀྱི་བདག་མེད་མ་རྟོགས་པར་མདོ་སྡེ་དུ་མ་ལས་གསུངས་ཏེ།
རྒྱན་སྡུག་པོ་བཀོད་པའི་མདོ་ལས། ཕུང་པོ་གང་ཟག་བདག་མེད་པར། །
རབ་ཏུ་རྣམ་ཕྱེ་མཐོང་གྱུར་ཅིང་། །ཆོས་ཀྱི་དངོས་ཡོད་མ་བཤིག་པར། །ཉན་
ཐོས་དེ་དག་མངོན་རྟོགས་གྱུར། །བདག་མེད་གཉིས་ལ་མཁས་པ་རྣམས། །
རྒྱལ་བའི་སྲས་རྣམས་སྒོམ་པར་བྱེད། །ཅེས་དང་། དམ་ཆོས་པད་དཀར་ལས།
འོད་སྲུང་ཆེན་པོས། ཆོས་འདི་ཐམས་ཅད་ཟག་མེད་ཞི་བ་སྟེ། །འགོག་པ་དང་
ནི་སྐྱེ་བ་རྣམ་པར་སྤངས། །འདི་ན་ཆོས་རྣམས་གང་ཡང་མ་མཆིས་ཤེས། །དེ་
ལྟར་བསམ་ན་དད་པར་མ་གྱུར་ཏོ། །ཞེས་དང་། ལང་གཤེགས་ལས། གཞན་
ཡང་བློ་གྲོས་ཆེན་པོ། ཉན་ཐོས་དང་རང་སངས་རྒྱས་ཐམས་ཅད་ནི་ཤེས་བྱའི་
སྒྲིབ་པ་དང༌། ལས་ཀྱི་བག་ཆགས་མ་སྤངས་པའི་ཕྱིར་ཆོས་ལ་བདག་མེད་པ་
མ་བསྒོམས་ཤིང་། བསམ་གྱིས་མི་ཁྱབ་པར་འགྱུར་བའི་ཤི་འཕོ་བ་མ་ཐོབ་
པས། ཉན་ཐོས་རྣམས་ལ་ཐེག་པ་གསུམ་དུ་བསྟན་ཏེ། ཐེག་པ་གཅིག་ཏུ་མ་
ཡིན་ནོ། །ཞེས་གསུངས་པའོ། །ཡང་ཁ་ཅིག་ཉན་ཐོས་ལ་ཆོས་ཀྱི་བདག་མེད་
རྟོགས་པ་མེད་ཀྱང་རང་རྒྱལ་ལ་དེ་རྟོགས་པ་ཡོད་དེ། གཟུང་བ་བདེན་མེད་
85



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
རྟོགས་པ་ཡོད་པའི་ཕྱིར་ཏེ། བསྟན་བཅོས་མངོན་རྟོགས་རྒྱན་ལས། གཟུང་
དོན་རྟོག་པ་སྤོང་ཕྱིར་དང་། །ཞེས་གསུངས་པའི་ཕྱིར་ཟེར་ན་མ་ཁྱབ་སྟེ། ལུང་
དེའི་དགོངས་དོན་ཐམས་ཅད་མཁྱེན་པ་ཏཱ་ར་ནཱ་ཐས་འདི་ལྟར་གསུངས་ཏེ།
ཤེར་འགྲེལ་སྔོན་མེད་ལེགས་བཤད་ལས། རང་རྒྱལ་གྱི་གཟུང་བ་ཆོས་ཀྱི་
བདག་མེད་མངོན་སུམ་རྟོགས་སམ་མ་རྟོགས་ཞེ་ན། མ་རྟོགས་ཞེས་བྱའོ། །འོ་
ན་ཇི་སྐད་དུ། གཟུང་དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་ཕྱིར་དང་
ནི། །རྟེན་གྱི་བསེ་རུ་ལྟ་བུའི་ལམ། །ཡང་དག་བསྡུས་པ་ཤེས་པར་བྱ། །ཞེས་
གསུངས་པ་མ་ཡིན་ནམ་ཞེ་ན། རང་རྒྱལ་རྣམས་ནི་རྟེན་འབྲེལ་ཡུན་རིང་དུ་
གོམས་པ་ལས། འཇིག་རྟེན་མ་རིག་པའི་རྐྱེན་ཅན་དུ་ཤེས་པས་ན། དེའི་ཤུགས་
ཀྱིས་གཟུང་བའི་རྣམ་རྟོག་ཤིན་ཏུ་ཉམས་སྨད་པ་ཡིན་པས། དེ་ལྟ་བུའི་རྟོགས་
པ་དེ་ཡང་བྱང་ཆུབ་སེམས་དཔའི་ལམ་ཤེས་ཀྱི་རྟོགས་རིགས་ཀྱི་ནང་དུ་འདུས་
ཏེ། དེ་ཡང་བྱང་ཆུབ་སེམས་དཔའ་སྐབས་འགའ་ཞིག་ཏུ་ཆོས་ཐམས་ཅད་
སེམས་ཀྱི་སྣང་བ་ཙམ་དུ་རྟོགས་པས། ང་བདག་དང་ཕྱི་རོལ་གྱི་དོན་གདོད་
ནས་མ་གྲུབ་པར་རྟོགས་ཤིང་། དེ་ཉིད་ཀྱང་སྤྲོས་པ་ཐམས་ཅད་དང་གདོད་
ནས་བྲལ་བའི་རྣམ་པ་ཅན་ཡིན་མོད་ཀྱི། འཛིན་པ་ལ་ཆེད་གཏད་ཤུགས་ཕྱུང་
ནས་སྟོང་བ་སྒོམ་པ་མེད་པས། གཟུང་དོན་གྱི་རྟོག་པ་སྤོང་། འཛིན་པའི་རྟོག་
པ་མི་སྤོང་ཞེས་ཐ་སྙད་མཛད་པ་ཡིན་གྱི། འཛིན་པའི་མངོན་ཞེན་དང་བཅས་
པ་ནི་མ་ཡིན་ནོ། །དེ་ལྟ་བུའི་ཡེ་ཤེས་དེས། རང་རྒྱལ་གྱི་རྟོགས་པ་གང་ཡིན་པ་
དེ། རིགས་མཐུན་གྱི་ཚུལ་གྱིསབསྡུས་པ་ཡིན་པས་རང་རྒྱལ་གྱི་ལམ་གྱི་མིང་
བཏགས་པ་ཙམ་མོ། །ཞེས་ཞིབ་པར་གསུངས་པ་དེ་ལྟར་ཡིན་ལ། དེ་བཞིན་དུ་
ཕར་ཕྱིན་མདོ་ལུགས་མ་ལས། བྱང་ཆུབ་སེམས་དཔའི་ལམ་ཤེས་པ་ཉིད་ཀྱི་
86



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲི་ས་ལན་རབ་གསལ་སྣང་བ།
ཤེར་ཕྱིན་ནི་དོན་དམ་པ་དང་། གཟུགས་སོགས་སྟོང་ཞེས་བྱ་བར་གཟུང་བར་
མི་རྟོག་པས་གཟུང་དོན་རྟོག་པ་སྤོང་ཕྱིར་དང་། ཀུན་རྫོབ་ཏུ་ཐེག་པ་གསུམ་ལ་
སོགས་པ་བསྟན་ཅིང་ཐོབ་པའི་སྒོ་ནས་བྱེད་པ་པོའི་ཆོས་སུ་འཛིན་པ་ཡོད་པས་
འཛིན་པ་མི་སྤོང་ཕྱིར་དང་ནི། རྟེན་བྱང་ཆུབ་སེམས་དཔའི་ལམ་གྱིས་བསེ་རུ་
ལྟ་བུའི་ལམ་མི་དམིགས་པའི་ཚུལ་གྱིས་ཡང་དག་པར་བསྡུས་པར་ཤེས་པར་
བྱའོ། །ཞེས་གསུངས་པའི་ཕྱིར་རོ། །འོ་ན་རང་ལུགས་ལ་གང་ཟག་གི་བདག་
ཏུ་གྲུབ་པའི་ཚད་དང་ཆོས་བདག་ཏུ་གྲུབ་པའི་ཚད་ཅི་ལྟར་ཡིན་ཞེ་ན། སྤྱིར་
གང་ཟག་གི་བདག་དང་ཆོས་བདག་གྲུབ་པའི་ཚད་མེད་ཀྱང་བརྟག་པ་མཐའ་
བཟུང་གིས་བཞག་ན་གང་ཟག་གི་བདག་ནི་རྟག་གཅིག་རང་དབང་ཅན་དུ་
གྲུབ་པ་དེ་ཡིན་ཏེ། གང་ཟག་གི་བདག་ཏུ་གྲུབ་ན་བདག་འཛིན་གྱི་ཇི་ལྟར་
འཛིན་པ་ལྟར་གྲུབ་དགོས་ལ། དེས་ནི་རྟག་གཅིག་རང་དབང་ཅན་དུ་གྲུབ་
པར་འཛིན་པ་ཡིན་པའི་ཕྱིར་ཏེ། བདག་འཛིན་དེས་ཕུང་བོ་ལ་དམིགས་ནས་
ངའོ་སྙམ་དུ་འཛིན་པའི་འཛིན་ཚུལ་ལ་སྔོན་གྱི་ང་དེ་ད་ལྟའི་ང་སོགས་ཡིན་སྙམ་
པ་དེ་ལ་རྟག་པར་འཛིན་པ་དང་། ང་སྙམ་པ་ཤར་དུས་དངོས་པོ་གང་ལ་ཡང་
མ་འདྲེས་པའི་ཁོ་རང་གི་ངོ་བོ་ཚུགས་ཐུབ་གཅིག་ཡོད་པའི་ཁུངས་སུ་སྣང་བ་དེ་
གཅིག་པུ་འཛིན་པ་ཡིན། ལོངས་སྤྱོད་དང་རྫས་འཁོར་སོགས་ལ་རང་ཉིད་
བདག་པོའི་ཚུལ་དུ་ཡོད་པ་ལྟར་སྣང་བ་དེ་རང་དབང་ཅན་དུ་འཛིན་ཚུལ་ཞེས་
བྱ་བ་ཡིན་པའི་ཕྱིར་ཏེ། རྗེ་སྒྲོལ་མགོན་གྱི་སྐྱེས་བུ་གསུམ་གྱི་མན་ངག་བདུད་
རྩི་སྙིང་ཁུ་ལས། དེ་ལ་ངའམ་བདག་ཅེས་བྱ་བ་གནས་ལུགས་ལ་ཡོད་ན་ཏ་དེ་
བདག་ཡིན་མོད། དེ་འདྲ་དངོས་པོ་ལ་ཡེ་མ་གྲུབ་པས་གང་ཟག་གི་བདག་དེ་
འདྲ་ངོ་བོའི་སྒོ་ནས་སྟོན་རྒྱུ་མེད། འོན་ཀྱང་མེད་པ་ལ་ཡོད་པར་འཛིན་པའི་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བདག་འཛིན་གྱི་འཛིན་སྟངས་རློམ་ཚུལ་དང་བསྟུན་ན་རྟག་པ་གཅིག་བུ་རང་
དབང་ཅན་དུ་འཛིན་པ་ཡིན། དེ་ཡང་ན་ནང་ངས་འདི་བྱས། ང་ད་གཟོད་འདི་
བྱེད་སྙམ་པ། ན་ནང་གི་ང་དེ་ད་ལྟའི་ང་འདི་ཡིན། འདི་ད་བཟོད་ཡང་འགྲོ་
སྙམ་པ་དེ་ལ་རྟག་པར་འཛིན་པ་ཟེར། ང་སྙམ་པ་ཤར་དུས་ཕྱི་ནང་གི་དངོས་པོ་
གཞན་སུ་དང་ཡང་མ་འདྲེས་པའི་ཁོ་རང་གི་ངོ་བོ་ཚུགས་ཐུབ་གཅིག་ཡོད་པའི་
ཁུངས་སུ་སྣང་བ་དེ་གཅིག་པུར་འཛིན་པ་ཡིན། ཇི་ལྟར་རིགས་པའི་ལོངས་
སྤྱོད་དམ། རྫས་སམ་འཁོར་ལ་རང་ཉིད་བདག་པོའི་ཚུལ་དུ་ཡོད་པ་ལྟར་སྣང་
བ་དེ་རང་དབང་ཅན་དུ་འཛིན་པ་ཞེས་བྱ་བ་ཡིན། ཞེས་དང་། ཐེག་མཆོག་
དབུ་མའི་ཟིན་བྲིས་ལས། གང་ཟག་གི་བདག་ཏུ་ལྟ་བ་དེའི་ངོ་བོ་ནི། ཕུང་པོ་
ལ་དམིགས་ནས་ངའོ་སྙམ་དུ་འཛིན་པ་ཡིན་ཞིང་། ཁྱད་པར་རྟག་པ་ཡིན་པ།
གཅིག་པུ་ཡིན་པ། རང་དབང་ཅན་ཡིན་པར་འཛིན་ཅིང་། ཞེས་གསུངས་པའི་
ཕྱིར། ཆོས་བདག་ནི་མེད་ཀྱང་ཆོས་ཀྱི་བདག་འཛིན་གྱི་འཛིན་ཚུལ་དང་བསྟུན་
ནས་ བརྟག་པ་མཐའ་བཟུང་གིས་བཞག་ཏུ་ཡོད་དེ། ཕུང་སོགས་ཀྱི་ཆོས་
རྣམས་བདེན་དངོས་ཚུགས་ཐུབ་ཀྱི་ངོ་བོར་རང་བཞིན་གྱིས་གྲུབ་པ་དེ། ཆོས་
ཀྱི་བདག་ཅེས་བྱ་སྟེ། ཐེག་མཆོག་དབུ་མའི་ཟིན་བྲིས་ལས། དགག་བྱ་ཆོས་ཀྱི་
བདག་འཛིན་དངོས་བཟུང་བ། ཞེས་པ་ནས། འདུས་བྱས་ཀྱི་དངོས་པོ་ཚུགས་
ཐུབ་པ་རང་བཞིན་གྱིས་གྲུབ་པ་ཞིག་ཡོད་ན། དེ་ལ་ཆོས་ཀྱི་བདག་ཅེས་བརྗོད་
པ་ཡིན་ནོ། ཞེས་ གསུངས་སོ། །ཡང་ན་སྣང་ གྲགས་ ཀྱི་ཆོས་ ཀུན་ གནས་
ལུགས་སུ་གྲུབ་པ་དེ་བཞག་ཆོག་གོ །གོང་དུ་བཞག་པའི་རྟག་གཅིག་རང་
དབང་ཅན་དུ་གྲུབ་པའི་བདག་དེ་མེད་པའི་གང་ཟག་གི་བདག་མེད་ནི་ཉན་
རང་རྣམས་ཀྱིས་རྟོགས་པའི་གང་ཟག་གི་བདག་མེད་ཡིན་ལ། གནས་ཚུལ་
88



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ལམ་གཤིས་ལུགས་ལ་ང་བདག་ཏུ་གྲུབ་པ་དེ་སྤྲོས་བྲལ་གྱི་གང་ཟག་གི་བདག་
མེད་ཀྱི་དགག་བྱ་དང༌། གནས་ལུགས་ལ་ང་བདག་གང་ཡང་མ་གྲུབ་པ་ནི་
སྤྲོས་བྲལ་གྱི་གང་ཟག་གི་བདག་མེད་ཡིན་ལ། དེ་ཐེག་ཆེན་གྱི་བསྒོམ་བྱ་དང་
ཆོས་ཀྱི་བདག་མེད་ཀྱི་ནང་དུ་འདུ་བའི་ཕྱིར་ཏེ། ཤེས་རབ་སྙིང་པོའི་ཚིག་
འགྲེལ་རྨད་དུ་བྱུང་བ་ལས། གང་ཟག་བདག་མེད་བྱང་ཆུབ་སེམས་དཔས་མི་
སྒོམ་པ་ལྟར་གསུངས་པ་ནི། དགག་གཞི་ཕུང་པོ་ཡོད་པར་བྱས་ནས་དེའི་སྟེང་
དུ་ང་བདག་མེད་པར་སྒོམ་པའི་གང་ཟག་གི་བདག་མེད་སྒོམ་ཚུལ་དེ་འདྲ་མི་
བྱེད་ཅེས་པའི་དོན་ཡིན་གྱི། སྤྲོས་བྲལ་གྱི་རྣམ་པ་ཅན་གྱི་གང་ཟག་གི་བདག་
མེད་ནི་རྒྱལ་སྲས་རྣམས་ཀྱི་བསྒོམ་བྱ་ཁོ་ནའོ། གནས་ཚུལ་ལ་ང་བདག་གང་
ཡང་མ་གྲུབ་པ་ནི། གང་ཟག་གི་བདག་མེད་ཡིན་ལ། གནས་ཚུལ་ལ་སྣང་
གྲགས་ཀྱི་ཤེས་བྱ་གང་ཡང་ཡོད་མ་མྱོང་བ་ནི་ཆོས་ཀྱི་བདག་མེད་ཡིན་པས།
སྔ་མ་ཕྱི་མའི་ནང་དུ་འདུས་བའི་ཕྱིར་ཆོས་ཀྱི་བདག་མེད་བསྒོམས་པས་གང་
ཟག་གི་བདག་མེད་སྒོམ་པར་ཤུགས་ལ་འགྲུབ་བོ། །ཞེས་གསུངས་པའི་ཕྱིར་
རོ། ། དབུ་མ་ཐལ་འགྱུར་བའི་ལུགས་ལ་ཉན་རང་གི་ཆོས་ཀྱི་བདག་མེད་
རྟོགས་པར་རིགས་པ་གསུམ་དང་ལུང་དགུའི་སྒོ་ནས་སྒྲུབ་པའི་ཕྱིར། རིགས་
པ་གསུམ་ལས་དང་པོ་ནི། ཉན་རང་རྣམས་ཆོས་ཅན། ས་དང་པོ་བས་དོན་
དམ་སེམས་བསྐྱེད་ཀྱི་སྒོ་ནས་ཁྱོད་ཟིལ་གྱིས་གནོན་པར་ཐལ། ཁྱོད་ལ་ཆོས་
ཀྱི་བདག་མེད་རྟོགས་པ་དང་བྲལ་བའི་ཕྱིར། དེ་ལྟར་འཇུག་པ་རང་འགྲེལ་
ལས། དངོས་པོ་རང་བཞིན་མེད་པར་ཡོངས་སུ་ཤེས་པ་དང་བྲལ་བའི་ཕྱིར།
འཇིག་རྟེན་པའི་འདོད་ཆགས་དང་བྲལ་བ་ལྟར་དེ་དག་ཀྱང་སེམས་དང་པོ་
བསྐྱེད་པའི་བྱང་ཆུབ་སེམས་དཔས་ཀྱང་རང་གི་བློས་རྣམ་པར་དཔྱད་པས་ཀྱང་
89



ཀུན་མཁྱེན་དགོངས་རྒྱན།
དེབ་ཕྲེང་བ།སུམ་པ།
ཟིལ་གྱི་གནོན་པར་འགྱུར་ལ། ཞེས་གསུངས་པའི་ཕྱིར་རོ། །གཉིས་པ་ནི།
ཉན་རང་དགྲ་བཅོམ་པ་ཆོས་ཅན། ཁམས་གསུམ་གྱི་ཕྲ་རྒྱས་མ་སྤངས་པར་
ཐལ། སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ལ་གོམས་པ་མེད་པའི་ཕྱིར།
དཔེར་ན་ཕྱི་རོལ་བའི་དྲང་སྲོང་བཞིན། རང་འགྲེལ་ལས། ཕྱི་རོལ་པ་བཞིན་
དུ་ཁམས་གསུམ་ན་སྤྱོད་པའི་ཕྲ་རྒྱས་ཐམས་ཅད་སྤངས་པར་ཡང་མི་འགྱུར་་་་
རོ། །ཞེས་སོ། །གསུམ་པ་ནི། ཉན་རང་དགྲ་བཅོམ་པ་ཆོས་ཅན། གང་ཟག་
གི་བདག་མེད་མཚན་ཉིད་ཚང་བ་མ་རྟོགས་པར་ཐལ། གཟུགས་ལ་སོགས་
པའི་ཕུང་པོ་ལ་བདེན་པར་དམིགས་པའི་བློ་ཕྱིན་ཅི་ལོག་གི་ཞེན་ཡུལ་སུན་ཅུང་
ཟད་ཀྱང་མ་བྱུང་བའི་ཕྱིར། རྟགས་ཁས། ཁྱབ་སྟེ། བདག་ཕུང་པོ་ལས་ཡན་
གར་བ་མེད་ཅིང་བདག་དང་གང་ཟག་གི་གདགས་གཞི་ཕུང་པོ་ལ་བདེན་་་་་
འཛིན་གྱི་ཞེན་པ་ཅུང་ཟད་ཀྱང་མ་བྱུང་པའི་ཕྱིར། རང་འགྲེལ་ལས། གཟུགས་
ལ་སོགས་པའི་རང་གི་ངོ་བོ་ལ་དམིགས་པས་ཕྱིན་ཅི་ལོག་ཏུ་གྱུར་བའི་ཕྱིར།
གང་ཟག་གི་བདག་མེད་པ་རྟོགས་པར་མི་འགྱུར་ཏེ། བདག་ཏུ་གདགས་པའི་
རྒྱུ་ཕུང་པོ་ལ་དམིགས་པའི་ཕྱིར། ཞེས་སོགས་གསུངས་སོ། །སྒྲུབ་བྱེད་ཀྱི་ལུང་
དགུ་ནི། འཇུག་པ་རང་འགྲེལ་དུ་བཀོད་པའི་ལུང་ལྔ་དང༌། དེ་ལས་གཞན་
ཚིག་གསལ་དུ་བཀོད་པའི་ལུང་བཞི་སྟེ་དགུ་བོ་འདི་ལྟ་སྟེ། དང་པོ་ནི་རིན་ཆེན་
ཕྲེང་བ་ལས། ཇི་སྲིད་ཕུང་པོ་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །
ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེ་བ་ཡིན། ། ལམ་གསུམ་
ཐོག་མཐའ་དབུས་མེད་པ། །འཁོར་བའི་དཀྱིལ་འཁོར་མགལ་མེ་ཡི། །དཀྱིལ་
འཁོར་ལྟ་བུ་ཕན་ཚུན་གྱི། །རྒྱུ་ཅན་འདི་ནི་འཁོར་བར་འགྱུར། ། དེ་ནི་རང་
གཞན་གཉིས་ཀ་དང་། །དུས་གསུམ་ཉིད་དུ་མ་མཐོང་ཕྱིར། །ངར་འཛིན་པ་ནི་
90



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཟད་པར་འགྱུར། །དེ་ནས་ལས་དང་སྐྱེ་བ་ཡང་། ཞེས་དང་། གཉིས་པ་ཡང་དེ་
ལས། ཇི་ལྟར་མིག་ནི་འཁྲུལ་བ་ཡིས། །ཞེས་པ་ནས། གནས་མེད་ལེན་མེད་
མངའ་ངན་འདའ། །ཞེས་པའི་བར་རོ། །གསུམ་པ་ཡང་དེ་ལས། ཐེག་པ་ཆེ་
ལས་སྐྱེ་མེད་བསྟན། །གཞན་གྱི་ཟད་པ་སྟོང་བ་ཉིད། ། ཟད་དང་མི་སྐྱེ་དོན་དུ་
ནི། །གཅིག་པ་དེ་ཕྱིར་བཟོད་པར་གྱིས། །ཞེས་པའོ། ། བཞི་བ་ནི། ཉན་ཐོས་
ལ་བསྟན་པའི་མདོ་ལས། གཟུགས་ནི་བུ་བ་བརྡོས་པ་འདྲ། །ཚོར་བ་ཆུ་ཡི་ཆུ་
བུར་འདྲ། །འདུ་ཤེས་སྨིག་རྒྱུ་ལྟ་བུ་སྟེ། །འདུ་བྱེད་རྣམས་ནི་ཆུ་ཤིང་བཞིན། །
རྣམ་པ་ཤེས་པ་སྒྱུ་མ་ལྟར། །ཉི་མའི་གཉེན་གྱི་བཀའ་སྩལ་ཏོ། །ཞེས་པའོ། །
ལྔ་བ་ནི་རྩ་བ་ཤེས་རབ་ལས། བཅོམ་ལྡན་དངོས་དང་དངོས་མེད་པ། །མཁྱེན་
པས་ཀ་ཏ་ཡ་ན་ཡི། །གདམས་ངག་ལས་ནི་ཡོད་པ་དང་། མེད་པ་གཉིས་
ཀའང་དགག་པ་མཛད། །ཅེས་པའོ། །ཀ་ཏ་ཡ་ན་ལ་གདམས་པའི་མདོ་ནི་
ལུང་ཕྲན་ཚེགས་ལས། ཀ་ཏ་ཡ་ན་གང་གི་ཕྱིར་འཇིག་རྟེན་འདི་ནི་ཕར་ཆེར་
ཡོད་པ་ཉིད་དང་མེད་པ་ཉིད་ལ་མངོན་པར་ཞེན་ཏེ། དེས་ན་སྐྱེ་བ་དང་རྒ་བ་
དང་ན་བ་དང་འཆི་བ་དང་མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་
བ་དང་ཡིད་མི་བདེ་བ་དང༌། འཁྲུག་པ་དག་ལས་ཡོངས་སུ་གྲོལ་བར་མི་
འགྱུར། འགྲོ་བ་ལྔའི་འཁོར་བ་ལས་གྲོལ་བར་མི་འགྱུར། འཆི་བའི་སྡུག་
བསྔལ་ ལས་ གྲོལ་ བར་ མི་ འགྱུར། ཞེས་ པའོ། །དྲུག་ པ་ ནི་ ཡུམ་ ལས།
གཟུགས་ལ་སྤྱོད་ན་མཚན་མ་ལ་སྤྱོད་ཀྱི་ཤེར་ཕྱིན་ལ་སྤྱོད་པ་མ་ཡིན་ནོ། །
ཞེས་དང་། ཉན་ཐོས་ཀྱི་ས་ལ་སློབ་པར་འདོད་པས་ཀྱང་ཤེར་ཕྱིན་ལ་བསླབ་
པར་བྱའོ། །ཞེས་སོགས་སོ། །བདུན་པ་ནི། སྡུད་པ་ལས། གང་དག་བདེ་
གཤེགས་ཉན་ཐོས་འགྱུར་བར་བྱ་སྙམ་དང་། །རང་སངས་རྒྱས་དང་དེ་བཞིན་



ཀུན་མཁྱེན་དགོངས་རྒྱན།
དེབ་ཕྲེང་གསུམ་བ།
ཆོས་རྒྱལ་འགྱུར་འདོད་པ། །བཟོད་པ་འདི་ལ་མ་བརྟེན་ཐོབ་པར་མི་ནུས་ཏེ། །
དཔེར་ན་ཕ་རོལ་ཚུལ་རོལ་འགྲོ་ངོགས་མི་མཐོང་བཞིན། །ཞེས་པའོ། །བརྒྱད་
པ་ནི་ལྷག་བསམ་བསྟན་པའི་མདོ་ལས། དཔེར་ན་མི་ལ་ལ་ཞིག་གིས་སྒྱུ་མ་
མཁན་གྱི་རོལ་མོ་བྱུང་བའི་ཚེ། སྒྱུ་མ་མཁན་གྱིས་སྤྲུལ་བའི་བུད་མེད་མཐོང་
ནས། འདོད་ཆགས་ཀྱི་སེམས་བསྐྱེད་དེ། དེ་འདོད་ཆགས་ཀྱིས་སེམས་བཀྲིས་
ནས་འཁོར་གྱིས་འཇིགས་ཤིང་བག་ཚ་སྟེ། སྟན་ལས་ལངས་ནས་སོང་སྟེ་དེ་
སོང་ནས་ཀྱང་བུད་མེད་དེ་ཉིད་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་
དང་ སྡུག་བསྔལ་བ་དང༌། སྟོང་བ་ དང་ བདག་མེད་པར་ ཡིད་ལ་བྱེད་ན།
རིགས་ཀྱི་བུ་དེ་ཇི་སྙམ་དུ་སེམས། མི་དེ་ཡང་དག་པར་ཞུགས་པ་ཡིན་ནམ་
འོན་ཏེ་ལོག་པར་ཞུགས་པ་ཡིན། གསོལ་པ། བཅོམ་ལྡན་འདས་གང་བུད་
མེད་མ་མཆིས་པ་ལ་མི་སྡུག་པར་ཡིད་ལ་བྱེད་ཅིང་། མི་རྟག་པ་དང་སྡུག་
བསྔལ་བ་དང་སྟོང་བ་དང༌། བདག་མེད་པར་ཡིད་ལ་བགྱིད་པའི་མི་དེའི་
མངོན་པར་བརྩོན་པ་དེ་ནི་ལོག་པ་ལགས་སོ། །བཅོམ་ལྡན་འདས་ཀྱི་བཀའ་
སྩལ་པ། རིགས་ཀྱི་བུ་འདི་ན་དགེ་སློང་དང་དགེ་སློང་མ་དང༌། དགེ་བསྙེན་
དང་དགེ་བསྙེན་མ་ཁ་ཅིག་མ་སྐྱེས་ཤིང་མ་བྱུང་བའི་ཆོས་རྣམས་ལ་མི་སྡུག་
པར་ཡིད་ལ་བྱེད་ཅིང་། མི་རྟག་པ་དང་སྡུག་བསྔལ་བ་དང་སྟོང་བ་དང་བདག་
མེད་པར་ཡིད་ལ་བྱེད་པ་གང་ཡིན་པ་དེ་དག་ཀྱང་དེ་དང་འདྲ་བར་བལྟ་བར་
བྱའོ། །ང་ནི་མི་བླུན་པོ་དེ་དག་ལ་ལམ་སྒོམ་པ་ཡིན་ནོ་ཞེས་མི་སྨྲ་སྟེ་དེ་དག་ནི་
ལོག་པར་ཞུགས་པ་ཞེས་བྱའོ། །ཞེས་པའོ། །དགུ་བ་ནི་བསམ་གཏན་དཔེ་
མཁྱུད་ཀྱི་མདོ་ལས། འཇམ་དཔལ་འཕགས་པའི་བདེན་པ་ཡང་དག་པ་ཇི་ལྟ་
བ་བཞིན་དུ་མ་མཐོང་བའི་སེམས་ཅན་ཕྱིན་ཅི་ལོག་བཞིས་སེམས་ཕྱིན་ཅི་ལོག་
92



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསནང་བ། ..
ཏུ་གྱུར་པ་རྣམས་འཁོར་བ་ཡང་དག་པ་མ་ཡིན་པ་འདི་ལས་འདའ་བར་མི་
འགྱུར་རོ། །ཞེས་གསུངས་པ་དེའོ། །གཞན་ཡང་འཇིག་རྟེན་ལས་འདས་པར་
བསྟོད་པ་ལས། མཚན་མ་མེད་པར་མ་རྟོགས་པར། །ཁྱོད་ཀྱིས་ཐར་བ་མེད་
པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། །དེ་ནི་ཚང་བར་བསྟན་པ་
ལགས། །ཞེས་པས་ཆོས་ཀྱི་བདག་མེད་མ་རྟོགས་ན་ཐར་བ་མི་ཐོབ་པར་
བསྟན་མ་བསྟན་དཔྱད་པར་བྱའོ། །ཡང་བདག་མེད་གཉིས་སྟོང་གཞིའི་སྒོ་
ནས་སོ་སོར་བཞག་པ་ལས་དགག་བྱ་ལ་ཁྱད་མེད་པར་འདོད་པ་དག་གི་
ལུགས་ལ། མདོ་ཏིང་ངེ་འཛིན་རྒྱལ་པོ་ལས། ཇི་ལྟར་ཁྱོད་ཀྱི་བདག་གི་འདུ་
ཤེས་ནི། ། ཤེས་པ་དེ་བཞིན་ཀུན་ལ་བློའི་སྦྱར་བྱ། །ཆོས་རྣམས་ཐམས་
ཅད་དེ་ཡི་ངོ་བོ་ཉིད། །ཡོངས་སུ་དག་པ་ནམ་མཁའ་ལྟ་བུ་ཡིན། །གཅིག་གིས་
ཀྱང་ནི་ཐམས་ཅད་ཤེས། །གཅིག་གིས་ཀྱང་ནི་ཐམས་ཅད་མཐོང་། ཞེས་དང༌།
དབུ་མ་བཞི་བརྒྱ་བ་ལས། གང་གིས་དངོས་གཅིག་དེ་བཞིན་ཉིད་མཐོང་བ།
།དེ་ཡིས་དངོས་ཀུན་དེ་བཞིན་ཉིད་དུ་མཐོང་། །ཞེས་གསུངས་པའི་དགོངས་
དོན་ལྟར་ཉན་རང་གི་ཆོས་གཅིག་གི་སྟེང་གི་སྟོང་ཉིད་རྟོགས་པར་ཁས་བླངས་
ནས་ཕུང་སོགས་ཀྱི་སྟོང་ཉིད་མ་རྟོགས་པའི་རྒྱུ་མཚན་རྣམ་དག་འཇོག་དཀའ་
བར་སྣང་ངོ༌། །
༑ དྲི་བ་སོ་གཉིས་པ་ནི། རིགས་པའི་རྒྱལ་པོ་གང་ཞེས་པ་དེའོ། །
དེའི་ལན་ནི། རང་ལུགས་ལ་རིགས་པའི་རྒྱལ་པོ་ཞེས་པའི་ཐ་སྙད་གསུངས་པ་
སྔར་བདག་གིས་མ་མཐོང་ཡང་ངོ་བོ་ལ་དཔྱོད་པ་གཅིག་དུ་བྲལ་གྱི་རིགས་པ་
དང་ཁྱད་པར་ལ་དཔྱོད་པ་མཐའ་བཞི་སྐྱེ་འགོག་གི་རིགས་པ་གཉིས་རིགས་
པའི་གཙོ་བོ་དང་རྩ་བ་ལྟ་བུ་ཡིན་པར་གསུངས་ཏེ། ཐེག་མཆོག་དབུ་མ་ལས།
93



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བདག་མེད་གཏན་ཚིགས་གཙོ་བོ་གཉིས་སུ་མཐོང་། ཞེས་དང༌། དེའི་ཟིན་
བྲིས་ལས། ངོ་བོ་འགོག་པ་གཅིག་དུ་བྲལ་དང་ཁྱད་པར་འགོག་པ་མཐའ་བཞི་
སྐྱེ་འགོག་གཉིས་སུ་མཐོང་ཞེས་གཏན་ཚིགས་ཀྱི་གཙོ་བོ་གཉིས་སུ་བཞེད་པ་
ཡིན། ཞེས་གསུངས་སོ། །དེས་ན་ཚིག་ལ་མི་རྟོན་དོན་ལ་རྟོན་པ་ཡིན་པས་
རིགས་པའི་རྒྱལ་བོ་ཡིན་བྱས་ན་འགལ་བ་མེད་པར་སྣང་། རང་ལུགས་ལ་ནི་
རྟེན་འབྲེལ་གྱི་རིགས་པ་གཙོ་བོ་མ་ཡིན་ཏེ། ཐེག་མཆོག་ཟིན་བྲིས་ལས། མུ་
བཞི་སྐྱེ་འགོག་དང༌། རྟེན་འབྲེལ་ རིགས་པ་གཉིས་ནི་འོག་ཏུ་འཆད་པར་
འགྱུར་བ་ལྟར་རྣམ་གྲངས་ཙམ་ཡིན་གྱི། བདག་མེད་པར་སྒྲུབ་པའི་གཏན་
ཚིགས་ གཙོ་བོ་མིན། ཞེས་གསུངས་པའོ། །རང་ལུགས་ལ་རྟེན་འབྲེལ་དེ་
རིགས་པའི་གཙོ་བོ་མིན་པའི་རྒྱུ་མཚན་ཐེག་མཆོག་དབུ་མའི་ཟིན་བྲིས་ལས་
ཤེས་པར་བྱའོ། །གཅིག་དུ་བྲལ་གྱི་རིགས་པའི་རྩ་སྦྱོར་འགོད་ཚུལ་དང་
ཕྱོགས་ཆོས་དང་ཁྱབ་པ་སྒྲུབ་ཚུལ་རྣམས་མདོར་བསྡུས་ཙམ་བརྗོད་ན་འདི་
ལྟར། དང་པོ་རྩ་སྦྱོར་ནི། ཕྱི་ནང་གི་དངོས་པོ་འདི་རྣམས་ཆོས་ཅན། རང་གི་
ངོ་བོ་བདེན་པར་གྲུབ་པ་མ་ཡིན་ཏེ། སྣང་གྲགས་ཀྱི་ཆོས་གང་ཞིག བདེན་
པའི་གཅིག་དང་དུ་མ་གང་དུ་ཡང་མ་གྲུབ་པའི་ཕྱིར། ཞེས་པ་དེ་ཡིན་ཏེ། ཐེག་
མཆོག་དབུ་མ་ལས། དངོས་རྣམས་ངོ་བོས་མ་གྲུབ་གང་ཕྱིར་འདི། །ཆོས་ཡིན་
གཅིག་དང་དུ་མར་མ་གྲུབ་ཕྱིར། །དེ་ལྟར་གཏན་ཚིགས་རྩ་སྦྱོར་འགོད་བྱ་སྟེ།།
ཞེས་དང་། དེའི་ཟིན་བྲིས་ལས། ཕྱི་ནང་གི་དངོས་པོ་འདི་རྣམས་ཆོས་ཅན།
རང་གི་ངོ་བོས་གྲུབ་པ་མ་ཡིན་ཏེ། རྒྱུ་མཚན་གང་གི་ཕྱིར་སྙམ་ན། དངོས་པོ་
འདི་ཀུན་རྣམ་པར་ཤེས་པའི་ཡུལ་སྣང་གྲགས་ཀྱི་ཆོས་ ཡིན་ པ་གང་ཞིག་
གཅིག་དང་དུ་མ་གང་རུང་དུ་མ་གྲུབ་པའི་ཕྱིར་ཞེས་དེ་ལྟར་གཏན་ཚིགས་སུ་རྩ་



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
སྦྱོར་འགོད་པར་བྱེད་པ། ཞེས་གསུངས་པའི་ཕྱིར་རོ། །གཉིས་པ་ཕྱོགས་ཆོས་
སྒྲུབ་པ་ནི། ཕྱི་ནང་གི་དངོས་པོ་འདི་རྣམས་ཆོས་ཅན། སྣང་གྲགས་ཀྱི་ཆོས་
ཡིན་པ་གང་ཞིག བདེན་པའི་གཅིག་དང་དུ་མ་གང་རུང་དུ་མ་གྲུབ་ཏེ། དང་པོ་
གོང་ཞིག ཕྱི་མ་གྲུབ་པའི་ཕྱིར། དང་པོ་གྲུབ་སྟེ། རྣམ་ཤེས་ལ་སྣང་ཞིང་སྒྲ་
རྟོག་ལ་གྲགས་པའི་ཡུལ་ཡིན་པའི་ཕྱིར། རྩ་རྟགས་གཉིས་པ་གྲུབ་སྟེ། བདེན་
པའི་གཅིག་ཏུ་མ་གྲུབ་པ་གང་ཞིག བདེན་པའི་དུ་མར་མ་གྲུབ་པའི་ཕྱིར། དང་
པོ་གྲུབ་སྟེ། ཆ་བཅས་ཡིན་པའི་ཕྱིར་ཏེ། སྣང་གྲགས་ཀྱི་ཆོས་ལ་ཐོག་མཐའ་
དབུས་སོགས་མདོར་ན་རང་ཉིད་ཡིན་པའི་ཆ་དང་རང་གི་དོན་སྤྱི་ཡོད་པ་ཅན་
ཡིན་པའི་ཆ་དང་རང་གི་ངོ་བོའི་ཡོན་ཏན་གྱི་ཆ་གསུམ་རེ་ངེས་ལྡན་ཡིན་པའི་
ཕྱིར། དེས་ན་ཆ་བཅས་ལ་གཅིག་ཏུ་བདེན་པར་གྲུབ་པ་འགལ་བ་ཡིན་ནོ། །
གོང་གི་རྟགས་གཉིས་པ་དུ་མར་བདེན་པར་མ་གྲུབ་སྟེ། གཅིག་བདེན་པར་མ་
གྲུབ་པའི་ཕྱིར། ཁྱབ་སྟེ། དུ་མ་ནི་གཅིག་ཚོགས་པའི་ངོ་བོ་ཡིན་པའི་ཕྱིར།
རྟགས་དབུ་མ་རྒྱན་སོགས་ལུང་རིགས་དུ་མས་གྲུབ་པོ། །གསུམ་པ་ཁྱབ་པ་
སྒྲུབ་པ་ནི། སྣང་གྲགས་ཀྱི་ཆོས་ལ་བདེན་པའི་གཅིག་དང་དུ་མ་གང་རུང་དུ་མ་
གྲུབ་ན་དེ་ལ་རང་བཞིན་གྱིས་གྲུབ་པ་མེད་པས་ཁྱབ་སྟེ། སྣང་གྲགས་ཀྱི་ཆོས་
ཀྱི་སྟེང་དུ་ཕན་ཚུན་སྤངས་འགལ་དུ་གནས་པའི་ཕྱིར། དེས་ན་གཅིག་ཡིན་ན་
དུ་མ་མ་ཡིན་དགོས་དུ་མ་ཡིན་ན་གཅིག་མ་ཡིན་དགོས་པའི་ཕྱིར་རོ། །ཐེག་
མཆོག་དབུ་མའི་ཟིན་བྲིས་ལས། དེའི་ངོར་ཁྱབ་པ་སྒྲུབ་པ་ནི། གཅིག་དང་དུ་
མ་གང་རུང་དུ་མ་གྲུབ་ན་རང་བཞིན་གྱིས་མ་གྲུབ་པས་ཁྱབ་སྟེ། ཕན་ཚུན་
དངོས་འགལ་གྱི་སྤྱོད་ཡུལ་དུ་གྱུར་པ་ལས་ཕུང་པོ་གསུམ་པ་ནམ་ཡང་ཡོད་པ་
མ་ཡིན་ཏེ། གཅིག་ཡིན་ན་དུ་མ་མ་ཡིན་དགོས་ལ། དུ་མ་ཡིན་ན་གཅིག་མ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཡིན་དགོས་པས་གཅིག་ཀྱང་ཡིན་དུ་མའང་ཡིན་པའི་མུ་གསུམ་པ་མི་སྲིད་པའི་
ཕྱིར་རོ། །ཞེས་གསུངས་སོ། །རྒྱས་པར་ཐེག་ མཆོག་ དབུ་ མའི་ ཟིན་བྲིས་
སོགས་ལས་ཤེས་པར་བྱའོ། ། མཁས་པའི་དབང་པོ་རྗེ་ཙོང་ཁ་བ་ཡབ་སྲས་
ཀྱི་རང་ ལུགས་ལ་རིགས་པའི་རྒྱལ་པོ་ནི་རྟེན་འབྲེལ་གྱི་རིགས་པ་ཡིན་ཏེ།
མཐའ་གཉིས་གཅིག་ཆར་སེལ་བ་དང་བདེན་མེད་སྒྲུབ་བྱེད་ཀྱི་རིགས་པ་
གཅིག་དུ་བྲལ་གྱི་རིགས་པ་དང་། མཐའ་བཞི་སྐྱེ་འགོག་གི་རིགས་པ་སོགས་
རྟེན་འབྲེལ་གྱི་རིགས་པ་འདི་ལ་བརྟེན་དགོས་པའི་ཕྱིར། དེ་ཡང་འདི་ལྟར་
གསུངས་ཏེ། བུམ་པ་བདེན་གྲུབ་ཀྱི་གཅིག་ཡིན་ན་བུམ་པ་དེ་ཆ་གཅིག་ལས་
ཆ་གཞན་གང་ཡང་མེད་པ་ཞིག་ཡིན་དགོས་པར་བློ་ངོར་འཆར་བ་ལྟར་ཡིན་
ཀྱང་བུམ་པ་ལ་ཡུལ་ཡིན་པའི་ཆ་དང་རང་ལ་སྤྱི་ཡིན་པའི་ཚ་སོགས་དུ་མ་ཡོད་
པ་ལ་ལྟོས་ནས་གྲུབ་པ་ཡིན་པས་བདེན་གྲུབ་ཀྱི་གཅིག་མ་ཡིན་པ་དང་། བུམ་
པ་བདེན་གྲུབ་ཀྱི་དུ་མ་ཡོད་ན་གཞི་གཅིག་ལ་བུམ་པ་དུ་མར་ཡིན་དགོས་པར་
སྣང་བ་ལྟར་ཡིན་ཀྱང་བུམ་པ་ནི་བློ་ངོར་གཅིག་ལས་དུ་མར་མི་སྣང་བ་ལྟར་དུ་
མ་ལ་ལྟོས་ནས་གཅིག་དུ་གྲུབ་པའི་རྒྱུ་མཚན་གྱིས་བདེན་གྲུབ་ཀྱི་དུ་མར་མ་
ཡིན་པར་རྟོགས་དགོས་པས་ན་གཅིག་དུ་བྲལ་གྱི་རྟགས་དང་དཔེ་སྒྲུབ་བྱ་ངེས་
པ་ཡང་རྟེན་འབྲེལ་ལ་ལྟོས་དགོས་པ་དང་། གང་ཟག་དེ་ཕུང་པོ་ལ་བརྟེན་པ་
བདེན་པར་མེད་པ་ཡང་ཕུང་པོ་བདེན་གྲུབ་ལ་གང་ཟག་བདེན་གྲུབ་ཞིག་
བརྟེན་ནས་གནས་ན་བློ་ངོར་འཆར་བ་ལྟར་ངོ་བོ་ཐ་དད་ཡིན་དགོས་ཀྱང་དེ་
ལྟར་མེད་པས་ན། གང་ཟག་ནི་ཕུང་པོ་ཚོགས་ཙམ་ཡིན་ལ་དེ་ནི་ཕུང་པོ་ལ་
ལྟོས་ནས་ཡོད་ཀྱི་མ་ལྟོས་པར་མེད་པས་བདེན་པར་མེད་དོ་སྙམ་དུ་ངེས་
དགོས་པས་རིགས་འགྲེ་བ་ལྟར་རྣམ་ལྔ་རྣམ་བདུན་གྱི་རིགས་པ་རྣམས་ཀྱང་
96



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རིབ་གསལ་སྣང་བ།
མཐར་རྟེན་འབྲེལ་ལ་ཐུག་པ་དང་། རང་ལས་སྐྱེ་བ་མེད་པ་ཡང་འབྲས་བུ་རྒྱུའི་
བདག་ཉིད་དུ་ཡོད་ན་རྒྱུས་བསྐྱེད་མི་དགོས་ཀྱང་རྒྱུ་ལ་མ་ལྟོས་པར་འབྲས་བུ་
སྐྱེ་བ་མེད་ལ། རྒྱུ་ལ་ལྟོས་ནས་སྐྱེ་དགོས་པས་རང་ལས་སྐྱེ་བ་མེད་པ་དང་།
དོན་དམ་པར་གཞན་སྐྱེ་མེད་པའང་བདེན་གྲུབ་ཀྱི་རྒྱུ་ལས་འབྲས་བུ་བདེན་
གྲུབ་སྐྱེས་ན་འབྲས་བུ་རྒྱུས་མ་བསྐྱེད་པར་ཡོད་དགོས་པར་སྣང་བ་ལྟར་ཡིན་
ཀྱང་རྒྱུ་ལ་ལྟོས་ནས་སྐྱེ་དགོས་པས་འབྲས་བུ་བདེན་མེད་དང་། རྒྱུ་བདེན་གྲུབ་
ཡིན་ན་རང་གི་འབྲས་བུ་ལ་མ་ལྟོས་པར་རང་གི་ངོ་བོའི་སྒོ་ནས་རྒྱུ་ཡིན་དགོས་
ཀྱང་རང་གི་འབྲས་བུ་ལ་མ་ལྟོས་པར་རྒྱུ་མ་ཡིན་པར་ལྟོས་ནས་རྒྱུ་ཡིན་པས་ན་
རྒྱུ་བདེན་མེད་དང་། གཉིས་ཀ་ལས་མ་སྐྱེས་བ་ཡང་དེ་གཉིས་ཀ་ལྟར་དང༌།
རྒྱུ་མེད་ལས་མི་སྐྱེ་བ་ཡང་དངོས་པོ་ཐམས་ཅད་རྒྱུ་ལ་ལྟོས་ནས་སྐྱེས་པ་ཁོ་ན་
ཡིན་པས་རྒྱུ་མེད་ལས་སྐྱེ་བ་མེད་པར་རྟོགས་དགོས་པས་ན་རྡོ་རྗེ་གཟེགས་
མའི་གཏན་ཚིགས་དང་དཔེ་ཁྱབ་པ་ངེས་པ་ཡང་རྟེན་འབྲེལ་ལ་ཐུག་པ་དང་།
མྱུ་གུ་བདེན་གྲུབ་ཅན་ཡོད་ན་རྒྱུ་དུས་ནས་ཡོད་དགོས་ཀྱང་རྒྱུ་དུས་ནས་མེད་
པར་རྒྱུས་བསྐྱེད་པ་ལ་ལྟོས་ནས་གྲུབ་པ་ཡིན་པས་རྒྱུ་དུས་སུ་ཡོད་པའི་མྱུ་གུ་མི་
སྐྱེ་བ་དང༌། རྒྱུ་དུས་སུ་མེད་པའི་མྱུ་གུ་བདེན་གྲུབ་སྐྱེ་ན་མེད་ཆ་བདེན་གྲུབ་དེ་
ནམ་ཡང་འདོར་མི་རུང་བས་མྱུ་གུ་སྐྱེ་བ་མི་འཐད་ཀྱང་རྒྱུ་དུས་ན་མེད་པའི་མྱུ་
གུ་དེ་རང་གི་རྒྱུ་ལ་ལྟོས་ནས་དེ་སྐྱེ་བས་ན། རྒྱུ་དུས་སུ་མེད་པའི་མྱུ་གུ་བདེན་
གྲུབ་མི་སྐྱེ་བར་རྟོགས་པ་ཡིན་པས་ཡོད་མེད་སྐྱེ་འགོག་གི་གཏན་ཚིགས་ཀྱང་
རྟེན་འབྲེལ་ལ་ཐུག་པ་དང་། མྱུ་གུ་བདེན་པར་སྐྱེས་ན་རྒྱུ་དུ་མས་འབྲས་བུ་
གཅིག་ཁོ་ན་བསྐྱེད་པ་སོགས་བཞི་པོ་གང་རུང་ཡོད་དགོས་ཀྱང་རྒྱུ་དུ་མས་
འབྲས་བུ་གཅིག་བསྐྱེད་ཅེས་པ་ནི་རྒྱུ་རེ་རེས་ཀྱང་འབྲས་བུ་དུ་མ་མི་བསྐྱེད་པ་



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
མེད་ཀྱང་དཔེར་ན་རྐྱེན་གསུམ་གྱིས་མིག་ཤེས་ཀྱི་ལྡོག་པ་གཅིག་བསྐྱེད་པ་ལ་
ལྟོས་ནས་བཞག་པ་ཙམ་ཡིན་གྱི་སྤྱིར་རྐྱེན་གསུམ་གྱིས་འབྲས་བུ་དུ་མ་བསྐྱེད་
པས་རྟེན་འབྲེལ་གྱི་རྟགས་གྱིས་མྱུ་གུ་བདེན་པར་རྒྱུ་དུ་མས་འབྲས་བུ་གཅིག་
ཁོ་ན་བསྐྱེད་པ་མེད་པར་རྟོགས་དགོས་པ་སོགས་ལྷག་མ་རྣམས་ཀྱང་མེད་པ་
ལྟོས་གྲུབ་ཀྱིས་རྟོགས་དགོས་པས་མུ་བཞི་སྐྱེ་འགོག་གི་རིགས་པ་ཡང་རྟེན་
འབྲེལ་ལ་ཐུག་པ་དང་། ས་སོགས་དོན་དམ་པར་འབྱུང་བའི་ངོ་བོར་གྲུབ་ན་རྒྱུ་
ལ་མ་ལྟོས་པར་གྲུབ་དགོས་ཀྱང་ས་སོགས་ནི་རྒྱུ་ལ་ལྟོས་ནས་འབྱུང་བའི་ངོ་
བོར་གྲུབ་པ་ཡིན་པས་དོན་དམ་པར་འབྱུང་བའི་ངོ་བོར་མེད་པར་རྟོགས་པ་་་་
དང་། བུམ་པའི་ལྡོག་པ་དང་བུམ་པ་ཤེས་བྱ་ཡིན་པ་སོགས་བདེན་པར་གྲུབ་
ན་བུམ་པ་ལ་མ་ལྟོས་པར་གྲུབ་དགོས་ཀྱང་དེ་དག་བུམ་པ་ལ་ལྟོས་ནས་གྲུབ་
པ་ཡིན་པས་བདེན་མེད་ཡིན་པར་རྟོགས་པ་ཡིན་པས་འགལ་ཟླ་དམིགས་པའི་
རྟགས་ཀྱིས་ཁྱབ་འབྲེལ་ངེས་པ་ཡང་རྟེན་འབྲེལ་ལ་ཐུག་པས་ན་རྟེན་འབྲེལ་
གྱི་རིགས་པ་ནི་རིགས་པའི་རྒྱལ་བོ་ཡིན་ནོ། །བློན་པོ་ཐམས་ཅད་ཀྱི་བྱ་བཞག་
ཐམས་ཅད་ཀྱི་ཕུགས་རྒྱལ་བོ་ལ་གཏུགས་དགོས་པ་ལྟ་བུ་ཡིན་པས་འདི་ལ་
རིགས་པའི་རྒྱལ་བོ་ཞེས་བརྗོད་པའི་ཕྱིར་རོ། །ཡང་རྟེན་འབྲེལ་ཞེས་པ་འདིས་
ནི་ལྟོས་ནས་གྲུབ་པ་ལ་བདེན་མེད་ཀྱི་ཁྱབ་པ་ངེས་ནས་ལྟོས་མེད་དུ་གྲུབ་
པའམ་བདེན་པར་གྲུབ་པའི་རྟག་མཐའ་དང་ལྟོས་གྲུབ་ཙམ་རྟོགས་པས་ལྟོས་
གྲུབ་ཙམ་དུ་མེད་པའི་ཆད་མཐའ་གཉིས་ཀ་རྟེན་འབྲེལ་ཞེས་པའི་ཚིག་གི་ནུས་
པས་གཅིག་ཆར་སེལ་བ་ཡིན་ནོ། །དེ་ལྟར་ན་རྟེན་འབྲེལ་གྱི་རིགས་པ་འདི་ནི་
མཐའ་གཉིས་གཅིག་ཆར་སེལ་བའི་རིགས་ པའི་རྒྱལ་བོ་ ཡིན་ཏེ། དབུ་མ་
འཇུག་པ་ལས། དེ་ཕྱིར་རྟེན་འབྱུང་རིགས་པ་འདི་ཡིས་ནི། །ལྟ་ངན་དྲ་བ་
98



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རགས་སྣང་བ།
མཐའ་དག་གཅོད་པར་བྱེད། །ཅེས་གསུངས་པའི་ཕྱིར་རོ། །
༈ དྲི་བ་སོ་གསུམ་པ་ནི། ཕྱི་རོལ་བ་དང་མཚུངས་པའི་རྩོད་སྤོང་ཇི་
ལྟར་བྱེད་ཅེས་པ་དེའོ། །དེའི་ལན་ནི། ཕྱི་རོལ་བ་དང་འདྲ་བའི་དོགས་སེལ་
ཀུན་མཁྱེན་སྟོན་པ་བཞི་ལྡན་དོལ་བོ་པ་དང་། འཇམ་མགོན་ཏཱ་ར་ནཱ་ཐ་སོགས་
ཀྱིས་ལུང་རིགས་རྣམ་དག་དུ་མས་རྒྱས་པར་བཀག་ཟིན་པས་བདག་གིས་
བརྗོད་དགོས་པ་མེད་ཀྱང་། འདིར་དྲིས་ལན་དུ་མདོར་བསྡུས་ཙམ་ཞིག་བརྗོད་
ན། ཕྱོགས་འཛིན་གྱི་ གདོན་གྱིས་ ཡིད་དཀྲུགས་པའི་ཁ་ཅིག་ན་རེ། ངེས་
གསང་གཞན་སྟོང་དབུ་མ་ཆེན་པོའི་ལུགས་དེ་ཕྱི་རོལ་གྲངས་ཅན་པ་དང་འདྲ་
བས་གྲུབ་མཐའ་ཡང་དག་པ་མ་ཡིན་ནོ་ཞེས་ཟེར་ན། དེ་ལ་ཐོག་མར་འདི་འདྲི་
བར་བྱ་སྟེ། དེ་གཉིས་ཕྱོགས་ཙམ་འདྲ་བས་དེ་གཉིས་འདྲ་ཞེས་པ་ཡིན་ནམ།
གྲངས་ཅན་པའི་ལྟ་གྲུབ་དངོས་དང་ཁྱད་མེད་སྙམ་པ་ཡིན། དང་པོ་ལྟར་ན་
ཁྱབ་པ་མ་ངེས་ཏེ། ཕྱོགས་རེ་འདྲ་བའི་ཕྱི་ནང་གི་གྲུབ་མཐའ་དུ་མ་ཡོད་པའི་
ཕྱིར། དེ་ཡང་དཔེར་ན་ཐལ་འགྱུར་བ་དང་ཉན་ཐོས་སྡེ་གཉིས་ཕྱི་དོན་འདོད་
པ་དང་། བག་ཆགས་ཐམས་ཅད་པའི་ཀུན་གཞི་མི་འདོད་པ་སོགས་ཕྱོགས་རེ་
འདྲ་བ་དུ་མ་ཡོད་ཀྱང་དེ་གཉིས་ཀྱི་ལྟ་གྲུབ་འདྲ་མི་དགོས་པ་བཞིན་ནོ། །
གཉིས་པ་ལྟར་ན་འདི་ལ་བརྗོད་པར་བྱ་སྟེ། དོན་དམ་ཆོས་དབྱིངས་བདེ་
གཤེགས་སྙིང་པོ་དེ་འཁོར་འདས་ཀུན་ལ་ཁྱབ་པའི་རྟག་བརྟན་ཡིན་ཡང་་་་་
གྲངས་ཅན་པའི་སྒྲོ་བཏགས་པའི་བདག་དང་ གཙོ་བོ་དང་འདྲ་བ་མ་ཡིན་ཏེ།
སྤྲོས་བྲལ་ཆོས་དབྱིངས་དེ་ནི་མཉམ་བཞག་སོ་སོ་རང་རིག་པའི་ཡེ་ཤེས་ཀྱིས་
སྤྲོས་པའི་མཚན་མ་ཀུན་དང་བྲལ་བའི་རྣམ་པ་ཀུན་དང་ལྡན་པ་ཡིན་པར་
གཟིགས་པ་གང་ཞིག གྲངས་ཅན་གྱི་ཞེན་འདོད་ཀྱི་བདག་གཙོའི་ཡིན་ཚུལ་ནི་



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
སྒྲ་རྟོག་སྤྲོས་ཞེན་གྱིས་ཚུགས་ཐུབ་བདེན་པའི་རང་བཞིན་ཤེས་རིག་རྟག་རྫས་
ཀྱི་བདག་དང་། བེམ་སྟོང་རྟག་རྫས་ཀྱི་རང་བཞིན་གཙོ་བོ་དེ་ཞེན་རྟོག་གིས་
ནན་གྱིས་བཟུང་ནས་བཏགས་དོན་བཙལ་ནས་ཞེན་འཛིན་དམ་པོས་ཆེད་དུ་
འཆིང་བཞིན་འཇོག་པ་ཡིན་པས་འཕགས་པའི་མཉམ་བཞག་ཡེ་ཤེས་ཀྱིས་
གནས་ལུགས་ཇི་ལྟ་བ་འཇོག་ཚུལ་དང་། སྒྲ་རྟོག་ཞེན་འཛིན་གྱིས་ཕྱིན་ཅི་
ལོག་ཏུ་སྒྲོ་བཏགས་པའི་ཚུལ་གཉིས་ཁྱད་པར་ཆེས་ཆེ་བ་ཡོད་དེ། མདོ་སྡེ་ལང་
ཀར་གཤེགས་པ་ལས། བློ་གྲོས་ཆེན་པོ་འདི་ནི་མུ་སྟེགས་བྱེད་པ་རྟག་པ་དང་
བསམ་གྱི་མི་ཁྱབ་པར་སྨྲ་བ་དང་མཐུན་པ་མ་ཡིན་ནོ། །བློ་གྲོས་ཆེན་པོ་རྟག་པ་
དང་བསམ་གྱི་མི་ཁྱབ་པ་འདི་ནི་དེ་བཞིན་གཤེགས་པ་རྣམས་ཀྱི་འཕགས་པ་
སོ་སོ་རང་གི་ཡེ་ཤེས་ཀྱིས་ཐུགས་སུ་ཆུད་པར་བྱ་བའི་དེ་བཞིན་ཉིད་དོ། །ཞེས་
གསུངས་པའི་ཕྱིར་རོ། །ཡང་ཁ་ཅིག་དེ་བཞིན་གཤེགས་པའི་སྙིང་པོ་ནི་མུ་
སྟེགས་པའི་བདག་དང་འདྲ་བ་ཡིན་པར་ལང་གཤེགས་ལས་བསྟན་ཟེར་ན།
དེ་མི་འཐད་དེ། ལང་གཤེགས་ལས་དེ་བཞིན་གཤེགས་པའི་སྙིང་པོ་མུ་སྟེགས་
ཀྱི་བདག་དང་མི་མཚུངས་པར་གསུངས་པའི་ཕྱིར་ཏེ། ཇི་སྐད་དུ། བཅོམ་ལྡན་
འདས་ཀྱིས་བཀའ་སྩལ་བ། བློ་གྲོས་ཆེན་པོ་ངའི་དེ་བཞིན་གཤེགས་པའི་སྙིང་
པོ་བསྟན་པ་ནི། མུ་སྟེགས་ཅན་གྱི་བདག་ཏུ་སྨྲ་བ་དང་མཚུངས་པ་མ་ཡིན་ཏེ།
བློ་གྲོས་ཆེན་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་
པའི་སངས་རྒྱས་རྣམས་ནི་སྟོང་བ་ཉིད་དང་། ཡང་དག་པའི་མཐའ་དང་། ཞེས་
སོགས་གསུངས་སོ། །མདོར་ན་བདེ་གཤེགས་སྙིང་པོ་ནི་བདག་གཉིས་ཀྱིས་
སྟོང་བའི་ཕྱིར་མུ་སྟེགས་པའི་བདག་དང་མི་འདྲ་བ་ཡིན་ཞེས་བཤད་དགོས་ཏེ།
རི་ཆོས་ངེས་དོན་རྒྱ་མཚོ་ལས། དེ་ལ་བདེ་གཤེགས་སྙིང་པོ་བདག་གཉིས་ཀྱིས་
10)



ཇོ་ནང་ཤས་ལའི་ངེས་གསང་གཞན་སྟོང་དབུ་མ་ཆེན་བོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
སྟོང་བའི་ཕྱིར་མུ་སྟེགས་བྱེད་ ཀྱི་བདག་དང་མི་མཚུངས་ཤིང༌། ཞེས་
གསུངས་པའི་ཕྱིར་རོ། །
༑ དྲི་བ་སོ་བཞི་བ་ནི། སེམས་ཙམ་པ་དང་མཚུངས་པའི་རྩོད་སྤོང་ཇི་
ལྟར་བྱེད་ཅེས་པ་དེའོ། །དེའི་ལན་ནི། ཡང་ཁ་ཅིག་གིས་ངེས་གསང་གཞན་
སྟོང་དབུ་མ་ནི། རྣམ་ཤེས་ཚོགས་བརྒྱད་འདོད་པ་དང་། ཆོས་དབྱིངས་ཡེ་ཤེས་
བདེན་གྲུབ་ཏུ་འདོད་པ་དང༌། མཚན་ཉིད་གསུམ་སོགས་འདོད་པས་སེམས་
ཙམ་པའི་གྲུབ་མཐའ་དང་ཁྱད་མེད་དོ་ཞེ་ན། དེ་ལ་འདི་ལྟར་བརྗོད་པར་བྱ་སྟེ།
རྣམ་ཤེས་ཚོགས་བརྒྱད་དབུ་མ་བ་འཕགས་པ་ཀླུ་སྒྲུབ་ཀྱིས་བཞེད་དེ། བྱང་
ཆུབ་སེམས་འགྲེལ་ལས། དེ་བཞིན་ཀུན་གཞི་རྣམ་ཤེས་ཀྱང་། ། བརྫུན་ཡང་
བདེན་པ་ལྟ་བུར་ནི། །འགྲོ་དང་འོང་བའི་རྣམ་གཡོ་ཞིང་། །རྟག་ཏུ་སྲིད་པ་
གསུམ་པོ་ལེན། །ཞེས་པས་ཀུན་གཞི་རྣམ་ཤེས་བསྟན་ལ་ཀུན་གཞི་རྣམ་ཤེས་
འདོད་ན་ཉོན་ཡིད་འདོད་དགོས་ལ། འཇུག་ཤེས་གཞན་འདོད་པ་ལ་དོགས་
པ་མེད་པའི་ཕྱིར་དང་། སྔགས་བླ་མེད་ཀྱི་སེམས་འགྲེལ་སྐོར་གསུམ་སོགས་
ལས་རྣམ་ཤེས་ཚོགས་བརྒྱུད་བསྟན་པས་ཁྱོད་ལྟར་ན་དེ་དག་སེམས་ཙམ་པའི་
རང་གཞུང་དུ་འགྱུར་རོ། །ཆོས་དབྱིངས་ཡེ་ཤེས་བདེན་གྲུབ་ཏུ་འདོད་ན་
སེམས་ཙམ་པ་ཡིན་པས་མ་ཁྱབ་སྟེ། སེམས་ཙམ་པས་རྣམ་པར་ཤེས་པའི་
དངོས་པོ་བདེན་གྲུབ་ཏུ་སྨྲ་ལ། ངེས་དོན་དབུ་མ་ཆེན་པོའི་ལུགས་ལ་ཆོས་
དབྱིངས་ཡེ་ཤེས་བདེན་གྲུབ་ཡིན་ཡང་བདེན་དངོས་དང་སྤྲོས་པའི་བདེན་གྲུབ་
མ་ཡིན་པར་བཞེད་པ་དང་། རྣམ་ཤེས་འཁྲུལ་སྣང་དང་བཅས་པ་རྣམ་པ་ཀུན་
ནས་མི་བདེན་པའི་ཚུལ་གྲུབ་ལེགས་པར་འཇོག་པས་སེམས་ཙམ་པ་དང་མི་
འདྲ་བར་གསུངས་ཏེ། གཞན་སྟོང་དབུ་མའི་རྒྱན་ལས། སེམས་ཙམ་ལྟ་བ་རྣམ་
101



ཀུན་མཁྱེན་དགོངས་རྒྱུན།
དེབ་ཕྲེང་གསུམ་པ།
ཤེས་བདེན་གྲུབ་ཡིན། །ཆོས་དབྱིངས་རྣམ་ཤེས་མིན་ཕྱིར་འདི་མི་མཚུངས། །
ཞེས་གསུངས་སོ། །མཚན་ཉིད་གསུམ་འདོད་མི་འདོད་ལས། སེམས་ཙམ་
དབུ་མའི་ཁྱད་པར་འབྱེད་མི་ནུས་ཏེ། དེ་ནུས་ན་མཚན་ཉིད་གསུམ་སྟོན་པའི་
གཞུང་ལུགས་རྣམས་སེམས་ཙམ་པའི་རང་གཞུང་དུ་འགྱུར་ལ། དེ་ཡང་འདོད་
ན། ཤེར་ཕྱིན་ལྔ་བརྒྱ་བ་དང་། ཤེར་ཕྱིན་བྱམས་ཞུས་ལེའུ་དང་། བྱང་ཆུབ་
སེམས་འགྲེལ་རྣམས་སེམས་ཙམ་གྱི་གཞུང་དུ་འགྱུར་ཏེ། དེ་དག་ལས་མཚན་
ཉིད་གསུམ་བསྟན་པའི་ཕྱིར་ཏེ། ཤེར་ཕྱིན་ལྔ་བརྒྱ་བ་ལས། རབ་འབྱོར་
གཟུགས་ནི་དངོས་པོ་མེད་པ་དང་། དངོས་པོ་ངན་པ་དང༌། དངོས་པོ་ཡོད་
པའོ། །ཞེས་སོགས་ཀྱིས་མཚན་ཉིད་གསུམ་གསལ་བར་བསྟན་ཞེས་གཞན་
སྟོང་དབུ་མའི་ལུང་སྦྱོར་ལས་གསུངས་སོ། །བྱམས་ཞུས་ལེའུ་ལས། འདི་ནི་
ཡོངས་སུ་བརྟགས་པའི་གཟུགས། འདི་ནི་རྣམ་པར་དག་པའི་གཟུགས། འདི་
ནི་ཆོས་ཉིད་ཀྱི་གཟུགས་སོ། །ཞེས་སོགས་རྒྱས་པར་གསུངས་ལ། བྱང་ཆུབ་
སེམས་འགྲེལ་ལས། ཀུན་བརྟགས་དང་ནི་གཞན་དབང་དང༌། །ཡོངས་སུ་
གྲུབ་པ་ཉིད་དག་ནི། །སྟོང་ཉིད་བདག་ཉིད་གཅིག་པུ་ཡི། །ངོ་བོ་སེམས་ལ་
བརྟགས་པ་ཡིན། །ཞེས་གསུངས་སོ། །
༈ དྲི་བ་སོ་ལྔ་བ་ནི། དགག་བྱ་ལ་དོན་དམ་གྱི་ཁྱད་པར་སྦྱར་དགོས་
སམ་ཞེས་པ་དེའོ། །དེའི་ལན་ནི། དགག་བྱ་ལ་དོན་དམ་གྱི་ཁྱད་པར་སྦྱར་
དགོས་པ་ལྟ་བུ་ཆོས་རྗེ་ཉ་དབོན་པས་གསུངས་ཏེ། གཞི་ལམ་འབྲས་གསུམ་
ལས་བརྩམས་པའི་དྲིས་ལན་ཡིད་ཀྱི་མུན་སེལ་ལས། དྲི་མ་མེད་པའི་མདོ་
བསྟན་བཅོས་ལ་བརྟེན་ནས་གཟུ་བོའི་བློས་དཔྱད་ན་ཕྱི་ནང་གི་ཆོས་ཀུན་དང་
དེའི་སྟོང་ཉིད་དེ་བཞིན་ཉིད་སོགས་ཡང་སྟོང་ངོ་མེད་དོ་ཞེས་སོགས་ཡང་དྲང་
102



ཇོ་ནང་ཤརྩྭ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
དོན་དགོངས་པ་ཅན་ཡིན་གྱི་སྒྲ་ཅི་བཞིན་པ་མིན་ཏེ། བརྟགས་ཞིང་དཔྱད་ན་
བདེན་པའི་རྫས་ཅིར་ཡང་གྲུབ་པ་མེད་པ་ལ་དགོངས་ཀྱི། སྒྲ་ཅི་བཞིན་དུ་དེ་
དག་གཏན་མེད་པ་མ་ཡིན་ཏེ། དགེ་སྡིག་སོགས་ལས་རྒྱུ་འབྲས་ལ་བསྐུར་བ་
བཏབ་པར་འགྱུར་བའོ། །ཞེས་དང་། བསྟན་པ་སྤྱི་འགྲེལ་གྱི་རྣམ་བཤད་ལས།
རང་སྟོང་སྟོང་ཉིད་མཆོག་ཏུ་སྨྲ་བ་རྣམས་ཀྱིས་ནི་དགེ་བ་དགེ་བས་སྟོང་། སྡིག་
པ་སྡིག་པས་སྟོང་ཞེས་སོགས་སྒྲ་ཇི་བཞིན་པར་ཆོས་ཐམས་ཅད་རང་གིས་སྟོང་
བར་ཁས་བླངས་སོ། ། དེ་ལྟར་ཁས་ལེན་ན་ཆད་ལྟ་ལས་ཀྱང་ཆེས་ཆད་ལྟར་
འགྱུར་རོ། །ཞེས་དགག་བྱའི་ཁྱད་པར་མ་སྦྱར་བར་ཆོས་རང་རང་གིས་སྟོང་བ་
ཁས་ལེན་ན་ཆད་ལྟ་ཡིན་པར་གསུངས་པ་དང་། །ཡང་དེ་ལས། གལ་ཏེ་ཆོས་
ཐམས་ཅད་རང་རང་ངོ་བོས་སྟོང་ཞེས་ཁྱད་པར་གྱི་ཚིག་གང་ཡང་མ་སྦྱར་བར་
སྤྱིར་དེ་སྐད་འདོད་དམ་བརྟགས་ཤིང་དཔྱད་པའི་དེ་ཁོ་ན་ཉིད་ཀྱི་དོན་དམ་པར་
ཞེས་དེ་སྐད་འདོད། དང་པོ་ལྟར་ན་བདེན་པ་གཉིས་སུ་རྣམ་དབྱེ་བྱས་པའི་
བཀའ་བསྟན་བཅོས་ཐམས་ཅད་ནོར་བ་ཁོ་ནར་འགྱུར་ཞིང་། གཞི་གྲུབ་ཅུང་
ཟད་ཀྱང་མེད་པར་འགྱུར་རོ། །ཞེས་དགག་བྱ་ལ་ཁྱད་པར་གང་ཡང་མ་སྦྱར་ན་
སྐྱོན་དུ་མ་ཡོད་པ་ལྟ་བུར་གསུངས་ལ། རང་ལུགས་ཀྱི་གཞུང་རྣམས་སུ་སྐབས་
རེ་དོན་དམ་གནས་ལུགས་གཏན་ལ་ཕབ་པའི་དབང་དུ་བྱས་ནས། ཀུན་རྫོབ་
ཀྱི་ཆོས་རྣམས་དགག་བྱ་དངོས་སུ་མ་སྦྱར་བར་རང་གི་ངོ་བོས་སྟོང་ཞེས་
གསུངས་ལ། སྐབས་རེ་སྤྱིར་བཏང་གི་དབང་དུ་བྱས་ནས་ཀུན་རྫོབ་ཀྱི་ཆོས་
རྣམས་དོན་ལ་མེད་ཅེས་དང་། གནས་ལུགས་ལ་མེད་ཅེས་དང་། ཡིན་ལུགས་
ལ་མེད་ཅེས་དང་། དོན་དམ་ལ་མེད་ཅེས་སོགས་དགག་བྱའི་ཁྱད་པར་སྦྱར་
ནས་གསུངས་བ་ཡིན་ཞིང་། དེ་ཡང་མདོར་ན་ཀུན་རྫོབ་ཏུ་ཡང་མེད་ཅེས་པ་ལ་
103



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
སྐབས་ཀྱི་གོ་བའི་སྐྱོན་མེད་ན་དགག་བྱ་ལ་ཁྱད་པར་མ་སྦྱར་ན་ཆོག དེ་འདྲའི་
སྐྱོན་ཡོད་ན་དགག་བྱ་ལ་དོན་དམ་སོགས་ཀྱིས་ཁྱད་པར་སྦྱར་དགོས་ཏེ། རྟོན་
པ་བཞི་ལྡན་གྱི་བཀའ་བསྡུ་བཞི་བ་ལས། སྣང་གྲགས་འདི་ཀུན་གཤིས་ཀྱི་
གནས་ལུགས་ལ། །རི་བོང་རྭ་ བཞིན་གཏན་ ནས་མ་གྲུབ་ཀྱང་། །ཐ་སྙད་
འཁྲུལ་ངོར་རྨི་ལམ་སྒྱུ་མ་བཞིན། །ཞེས་དང་། རི་ཆོས་ངེས་དོན་རྒྱ་མཚོ་ལས།
ཆོས་ཐམས་ཅད་གནས་ལུགས་ལ་རི་བོང་གི་རྭ་དང་། མོ་གཤམ་གྱི་བུ་ལྟར་ཅི་
ཡང་མ་རེད་ཅིང་གང་དུ་ཡང་མ་གྲུབ་པས་ནམ་མཁའི་མེ་ཏོག་ལྟ་བུར་ཐག་ཆོད་
དགོས། ཞེས་གནས་ལུགས་དང་གཤིས་ལུགས་ཞེས་ཁྱད་པར་གྱི་སྒྲ་སྦྱར་ནས་
གསུངས་སོ། །
༑ དྲི་བ་སོ་དྲུག་པ་ནི། ཉི་ཤུ་པ་དང་སུམ་ཅུ་པ་སོགས་དང༌། ཀུན་
བཏུས་ཚད་མ་རྣམ་འགྲེལ་སོགས་དབུ་མའི་གཞུང་ཡིན་པའི་སྒྲུབ་བྱེད་ཁོད་
ཅེས་པའོ། །དེའི་ལན་ནི། གཞུང་དེ་དག་སེམས་ཙམ་པའི་གཞུང་མ་ཡིན་ཞིང་
དབུ་མའི་གཞུང་ཡིན་པའི་རྒྱུ་མཚན་ནི་རེ་ཞིག་འདི་ལྟར་བརྗོད་པར་བྱ་སྟེ།
གཞུང་དེ་དག་གི་སྐབས་སུ་རྣམ་ཤེས་བདེན་གྲུབ་མེད་པར་ཡང་ཡང་བསྟན་
པས་ན་སེམས་ཙམ་གྱི་རང་གཞུང་མ་ཡིན་པར་དབུ་མའི་གཞུང་ཡིན་པར་གྲུབ་
པ་ཡིན་ནོ། །འོ་ན་དེ་དག་གིས་རྣམ་ཤེས་བདེན་མེད་དུ་བསྟན་ན་དེ་བསྟན་
བྱེད་ཀྱི་ཚིག་གང་ཡིན་ཞེ་ན། དེ་དག་ནི་བརྗོད་པར་བྱ་སྟེ། ཉི་ཤུ་པ་ལས། འདི་
དག་རྣམ་པར་རིག་ཙམ་ཉིད། །ཡོད་པ་མ་ཡིན་དོན་སྣང་ཕྱིར། །དཔེར་ན་རབ་
རིབ་ཅན་དག་གིས། །སྐྲ་ཟླ་ལ་སོགས་ཡོད་མཐོང་བཞིན། །ཞེས་དང༌། དེའི་
སྐབས་ཀྱི་རང་འགྲེལ་ལས། རྣམ་པར་ཤེས་པ་འདི་ཉིད་དོན་དུ་སྣང་བ་འབྱུང་
སྟེ། དཔེར་ན་རབ་རིབ་ཅན་རྣམས་ཀྱིས་སྐྲ་ཟླ་ལ་སོགས་པ་མེད་པར་མཐོང་བ་
104



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
བཞིན་ཏེ། དོན་གང་ཡང་མེད་དོ། །ཞེས་བྱུང་། དེའི་སྐབས་ཀྱི་དུལ་ལྷའི་
འགྲེལ་བཤད་ལས། དོན་སྔོན་པོ་ལ་སོགས་པ་གུད་ན་གང་ཡང་མེད་དོ་ཞེས་
བྱ་བ་ནི་མཇུག་བསྡུ་བའོ། །རབ་རིབ་དང་ལྡན་པ་ནི་རབ་རིབ་ཅན་ནོ། །དེ་
ལྟར་རེ་ཞིག་བཟུང་བ་བཀག་གོ །བཟུང་བ་བཀག་ན་འཛིན་པ་ཡང་བཀག་
པར་དེ་ཉིད་ཀྱིས་གྲུབ་སྟེ། འདི་ལྟར་གཟུང་བ་མེད་ན་འཛིན་པ་ཡང་མེད་དོ། །
ཞེས་རྩ་བ་ཉི་ཤུ་པའི་དགོངས་པ་འགྲེལ་བ་དང་འགྲེལ་བཤད་ཀྱིས་བཀྲལ་བ་
ལྟར་འཛིན་པ་བདེན་མེད་དུ་བསྟན་པས་སེམས་ཙམ་གྱི་རང་གཞུང་ལས་
འདས་སོ། །སུམ་ཅུ་པའི་རབ་ཏུ་བྱེད་པ་ལས། ནམ་ཞིག་ཤེས་པའི་དམིགས་
པ་རྣམས། །མི་དམིགས་དེ་ཡི་ཚེ་ན་ནི། །རྣམ་པར་རིག་པ་ཙམ་ལ་གནས། །
གཟུང་བ་མེད་པས་དེ་འཛིན་མེད། །དེ་ནི་སེམས་མེད་མི་དམིགས་པ། །འཇིག་
རྟེན་འདས་པའི་ཡེ་ཤེས་ཏེ། །ཞེས་སེམས་ཙམ་ལས་འདས་པའི་རྣམ་བཞག་
གསུངས་པ་དང་། དེ་ལས། གྲུབ་ནི་དེ་ལ་སྔ་མ་བོ། །རྟག་ཏུ་མེད་པར་གྱུར་པ་
གང༌། །ཞེས་རྣམ་ཤེས་ལས་འདས་པའི་གཉིས་མེད་ཡེ་ཤེས་བསྟན་པས་
སེམས་ཙམ་པའི་གཞུང་མིན་ལ། ཆོས་མངོན་པ་ཀུན་བཏུས་ལས། བྱང་ཆུབ་
སེམས་དཔའ་མཉམ་བཞག་པའི། །ཡིད་ཀྱི་གཟུགས་བརྙན་མཐོང་བས་ན། །
དོན་གྱི་འདུ་ཤེས་ལྡོག་དེ་ནས། །རང་གི་འདུ་ཤེས་ངེས་པར་གཟུང་། །དེ་ལྟར་
ནང་གི་སེམས་གནས་ཤིང་། །གཟུང་བ་མེད་པར་རྟོགས་པར་བྱ། །དེ་ཡི་འོག་
ཏུ་འཛིན་མེད་པར། །དེ་ནས་མི་དམིགས་རིག་པར་བྱ། །ཞེས་སེམས་ཙམ་
ལས་འདས་པའི་མདོ་དྲངས་པ་དང་། ཐེག་པ་བསྡུས་པ་ལས། ཡོངས་སུ་གྲུབ་
པའི་ངོ་བོ་ཉིད་ལ་ཇི་ལྟར་འཇུག་ཅེ་ན། རྣམ་པར་རིག་པ་ཙམ་གྱི་འདུ་ཤེས་ཀྱང་
ཟློག་ནས་འཇུག་སྟེ། དེའི་ཚེ་བྱང་ཆུབ་སེམས་དཔའ་དོན་གྱི་འདུ་ཤེས་རྣམ་
105



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
པར་བཤིགས་པ་དེ་ལ་ཡིད་ཀྱི་བརྗོད་པ་ཐོས་པའི་ཆོས་ཀྱི་བག་ཆགས་ཀྱི་རྒྱུ་
ལས་བྱུང་བ་དེ་དག་ལ་དོན་དུ་སྣང་བ་ཐམས་ཅད་འབྱུང་བའི་སྐབས་མེད་པ་
ཡིན་ནོ། །དེས་ན་རྣམ་པར་རིག་པ་ཙམ་དུ་ཡང་མི་འབྱུང་སྟེ། །ཞེས་དང༌། ཡེ་
ཤེས་རྒྱུ་བ་རྟོགས་མེད་ལ། །དོན་རྣམས་ཐམས་ཅད་མི་སྣང་ཕྱིར། །དོན་མེད་
ཁོང་དུ་ཆུད་པར་བྱ། །དེ་མེད་པ་ན་རྣམ་རིག་མེད། །ཅེས་དོན་ལ་རྣམ་རིག་
མེད་པར་གསུངས་པ་དང་། ཚད་མ་རྣམ་འགྲེལ་ལས། ཡོངས་གཅོད་ནང་ཡིན་
ཕྱི་རོལ་ལྟར། །གནས་པ་འདི་ནི་ཆ་གཞན་ཡིན། །ཐ་དད་མེད་ཅན་ཤེས་པ་ཡི།།
ཐ་དད་སྣང་བ་བསླད་པ་ཉིད། །དེ་ལ་གཅིག་ནི་མེད་པས་ཀྱང༌། །གཉིས་
ལའང་ཉམས་པར་འགྱུར་བ་ཡིན། །དེ་ཕྱིར་གཉིས་སྟོང་གང་ཡིན་པ། །དེ་ནི་དེ་
ཡི་ དེ་ཉིད་ཡིན། །ཞེས་པ་ལ་སོགས་པས་རྣམ་རིག་བདེན་པར་མེད་པར་
གསུངས་པ་རྣམས་སེམས་ཙམ་པ་རྣམ་ཤེས་དོན་དམ་དུ་བདེན་པར་འདོད་པ་
དང་། ཤིན་ཏུ་འགལ་བ་ཡིན་པས་དབུ་མའི་གཞུང་ཡིན་པར་གྲུབ་པ་ཡིན་པའོ།།
གཞན་ཡང་གཞུང་དེ་དག་གཞན་སྟོང་དབུ་མའི་རང་གཞུང་ཡིན་པར་གྲུབ་སྟེ།
དེ་དག་གཞན་སྟོང་དབུ་མའི་ལྟ་གྲུབ་དང་མི་མཐུན་པ་ཅུང་ཟད་མེད་ཅིང་མཐུན་
པ་ཁོ་ན་ཡིན་ལ། གཞན་སྟོང་བ་རྣམས་ཀྱི་རང་གཞུང་དུ་དགོངས་པ་བཀྲལ་
བའི་ཕྱིར་རོ། ། སྨྲས་པ།
གཞུང་འདིར་བཤད་པའི་གསུང་རབ་དགོངས་འགྲེལ་ལུང་དང་ནི། །
ཀུན་རྫོབ་དོན་དམ་རྣམ་འབྱེད་རིགས་པ་ལ་བརྟེན་ནས། །
བདག་ཉིད་དོན་དང་དོན་མིན་བླང་དོར་ལེགས་ཤེས་ཕྱིར། །
གཟུར་གནས་བློ་ལྡན་དག་ལ་ལེགས་བཤད་སྤེལ་ཕྱིར་སྦྱར། །
106



ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་བོའི་བགྲོ་གླེང་གི་རྩོམ་གཞིའི་དྲིས་ལན་རབ་གསལ་སྣང་བ།
ཇི་ལྟར་ཟབ་ཅིང་ཡངས་བ་རྒྱ་ཆེའི་རྒྱ་མཚོ་ལས། །
དེད་དཔོན་མཁས་པས་ཡིད་བཞིན་ནོར་བུ་ལེན་པ་བཞིན། །
རྒྱལ་དང་རྒྱལ་སྲས་གསུང་རབ་རྒྱ་མཚོའི་དབུས་ནས་ཀྱང་། །
ངེས་དོན་དོན་དམ་རིན་ཆེན་མཆོག་འདི་བདག་གིས་བླངས། །
རང་བློ་ཉེས་པས་འཁྲུལ་བའི་ཆ་མཆིས་ན། །
དེ་ཉིད་རིག་པའི་མཁས་ལ་བཟོད་པར་གསོལ། །
ལེགས་བཤད་མཆིས་ན་ལེགས་བཤད་དོན་གཉེར་བའི། །
བློ་ལྡན་སྐལ་བ་ཅན་རྣམས་དགྱེས་པར་མཛོད། །
བློ་གྲོས་དང་བའི་མཁའ་ལས་འོངས་བའི་ལེགས་བཤད་དགེ་བའི་ཉིན་བྱེད་འོད།།
སྐྱེ་དགུ་རྣམས་ཀྱི་གླིང་དུ་ཤར་བས་མ་རིག་མུན་པའི་ཚོགས་བཅོམ་ནས། །
རང་བྱུང་ཡེ་ཤེས་སྣང་བ་རབ་རྒྱས་ཡོན་ཏན་པད་མོའི་དཔལ་བསྐྱེད་དེ། །
རྣམ་གྲོལ་དམ་པ་དགའ་བའི་ཚལ་ལ་ཟག་མེད་བདེ་ལ་སྤྱོད་གྱུར་ཅིག །
ཅེས་ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་
གླེང་གི་རྩོམ་གཞིའི་དྲིས་ལན་རབ་གསལ་སྣང་བ་ཞེས་བྱ་བ་འདི་ནི་འབྲས་
རབ་འབྱམས་པའི་མིང་ཙམ་འཛིན་པ་དངོས་གྲུབ་དཔལ་ནས་རང་ལོ་སོ་ལྔ་
པར་ གཞན་སྟོང་བགྲོ་གླེང་ཐེངས་དང་པོའི་གྲ་སྒྲིག་ལྷན་ཚོགས་ནས་གཏན་
འབེབ་བྱས་པའི་དྲིས་ལན་དུ་སྦྱར་བའོ། །འདིས་ཀྱང་ཀུན་མཁྱེན་རྒྱལ་བའི་
བསྟན་པ་རྒྱས་པའི་རྒྱུ་གྱུར་ཅིག །མངྒ་ལམ།། །།
107



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
༄༅། །གཞི་ལམ་འབྲས་བུའི་རྣམ་བཞག་
ཉུང་གསལ་རིན་ཆེན་
ཕྲེང་བ་ཞེས་བྱ་བ་
བཞུགས་སོ། །
༄༅། །ན་མོ་གུ་རུ་མུ་ནཱིནྡྷ་ཡ། ཚོགས་གཉིས་རྒྱ་མཚོ་རྒྱ་ཆེན་ལས་འཁྲུངས་རྣམ་དག་
སྐུ་བཞིའི་བང་རིམ་ཅན། །མཁྱེན་བརྩེའི་ཕུན་ཚོགས་ཉི་ཟླས་རབ་མཛེས་ཕྲིན་
ལས་འོད་ཕྲེང་དྲྭ་བ་ཅན། །བགྲང་ཡས་འགྲོ་རྣམས་ཞི་བསིལ་ཕན་བདེའི་འབྲས་
བུའི་ས་ལ་འགོད་མཛད་པ། ། ཐུབ་དབང་རི་རྒྱལ་ལྷུན་པོ་མཆོག་ལ་སྒོ་གསུམ་དང་
བས་གུས་ཕྱག་འཚལ། །
གཞི་འབྲས་དབྱེར་མེད་ངེས་གསང་ཡང་དག་ལྟ། །
ཞི་ལྷག་སྒོམ་པའི་རིམ་གཉིས་རྣལ་འབྱོར་ལམ། །
རྒྱལ་བའི་བཀའ་བཞིན་སྒྲུབ་པའི་སྤྱོད་པ་ཀུན། །
མ་འདྲེས་མདོར་བསྡུས་ཙམ་ཞིག་བརྗོད་པར་བྱ། །
དེ་ལ་འདིར་ངེས་དོན་གྱི་མདོ་བཅུ་དང་སྙིང་པོའི་མདོ་བཅུ་སོགས་དང་།
ས་བཅུའི་དབང་ཕྱུག་རྒྱལ་ཚབ་བྱམས་པ་དང་། དྲང་ངེས་འབྱེད་པར་རྒྱལ་བ་
109



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ
གང་ཉིད་ཀྱིས་ལུང་བསྟན་པའི་འཕགས་པ་ཐོགས་མེད་ཞབས་དང༌། སློབ་
དཔོན་དབྱིག་གཉེན་དང་། སྤྲོས་བྲལ་རིག་པར་ལུང་བསྟན་པའི་འཕགས་པ་
ཀླུ་སྒྲུབ་དང༌། ཀུན་མཁྱེན་དོལ་པོ་པ་ཤེས་རབ་རྒྱལ་མཚན་ཡབ་སྲས་རྣམས་
དང༌། ཐམས་ཅད་མཁྱེན་པ་ཏཱ་ར་ནཱ་ཐ་སོགས་འཁྲུལ་བྲལ་གྱི་མཁས་གྲུབ་
དམ་པ་རྣམས་ཀྱི་གསུངས་ལ་བརྟེན་ནས་གཞི་ལམ་འབྲས་གསུམ་གྱི་རྣམ་
བཞག་ཉུང་གསལ་ཙམ་བཤད་པ་ལ། གཞི་དང༌། ལམ་དང༌། འབྲས་བུ་
བཤད་པ་དང་གསུམ།
དང་པོ་ལ་གཞི་ཐུན་མོང་བ་དང༌། ཐུན་མོང་མ་ཡིན་པ་ གཉིས་ལས།
དང་པོ་ནི་གཞི་ཕུང་པོ་ལྔ་སྐྱེ་མཆེད་བཅུ་གཉིས་ཁམས་བཅོ་བརྒྱད་བདེན་པ་
བཞི་སོགས་སྣང་གྲགས་ཀུན་རྫོབ་ཀྱིས་བསྡུས་པའི་ཆོས་རྣམས་ཐུན་མོང་གི་
གཞི་ཞེས་བྱ་སྟེ། བོདག་ དང་རྟག་པ་སོགས་སྒྲོ་འདོགས་པའི་ གཞི་དང༌།
བདག་མེད་དང་མི་རྟག་སོགས་ཤེས་པར་བྱ་བའི་གཞི་ཡིན་པ་དང་། མི་རྟག་
པ་དང་བདག་མེད་སོགས་ཁྱད་ཆོས་རྣམས་ཀྱི་རྟེན་ནམ་ཆོས་ཅན་ཡིན་པས་ན་
གཞི་ཞེས་བྱ་བའི་ཕྱིར་ཏེ། ཆོས་མངོན་པའི་མདོ་ལས། དེ་བཞིན་ཕུང་པོ་
ཁམས་དབང་རྣམས། །ལས་དང་ཉོན་མོངས་དག་ལ་གནས། །ལས་དང་ཉོན་
མོངས་ཚུལ་བཞིན་མིན། །ཡིད་ལ་བྱེད་པ་དག་ལ་གནས། ། ཚུལ་བཞིན་མ་
ཡིན་ཡིད་བྱེད་ནི། །སེམས་ཀྱི་དག་པ་ལ་རབ་གནས། །ཞེས་དང༌། བསྟན་
བཅོས་མངོན་རྟོགས་རྒྱན་ལས། གཞི་ཤེས་པ་ཡི་བྱེ་བྲག་རྣམས། །ཞེས་
གསུངས་པའི་ཕྱིར་རོ། །དེ་དག་གི་རྣམ་བཞག་རྒྱས་པར་ས་སྡེ་དང་སྡོམ་རྣམ་
གཉིས་དང༌། ས་བཟང་གི་མངོན་པ་ཀུན་བཏུས་ཀྱི་འགྲེལ་བ་སོགས་ལས་
གསལ་བར་གསུངས་ཡོད་པས་དེར་ཤེས་པར་བྱའོ། །
I10



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
གཉིས་པ་གཞི་ཐུན་མོང་མ་ཡིན་པ་ནི། ཆོས་ཉིད་དོན་དམ་འོད་གསལ་
ཆོས་སྐུའི་གཏེར་ཆེན་པོ་གཤེགས་སྙིང་རིགས་འདུས་ཆོས་ཅན་བརྟན་དང་གཡོ་
བ་ཀུན་ལ་ནམ་མཁའ་ལྟར་ཁྱབ་ཀྱང་། སྒྲིབ་བྱེད་གློ་བུར་གྱི་དྲི་མས་བསྒྲིབས་
ནས་མ་མཐོང་བའི་ཆོས་དབྱིངས་དེ་ཉིད་ནི་གཞི་ཐུན་མོང་མ་ཡིན་པ་ཡིན་ལ།
དེ་ཡང་ཆོས་ཀྱི་དབྱིངས་དེ་འཁོར་འདས་གཉིས་ཀྱི་ཆོས་ཀུན་གྱི་གཞི་དང་
གནས་དང་རྟེན་བྱེད་པས་ན་གཞི་ཞེས་བྱ་སྟེ། རྒྱུད་བླ་མའི་འགྲེལ་བར་མདོ་
དྲངས་ནས་བཤད་པ། ཐོག་མ་མེད་པའི་དུས་ཀྱི་དབྱིངས། །ཆོས་རྣམས་ཀུན་
གྱི་གནས་ཡིན་ཏེ། །དེ་ཡོད་པས་ན་འགྲོ་ཀུན་དང༌། །མྱ་ངན་འདས་པ་ཐོབ་པ་
ཡིན། །ཞེས་དང༌། མདོ་ལས། དེ་བཞིན་གཤེགས་པའི་སྙིང་པོ་ནི་ཞེས་པ་
ནས་གཞི་དང་གནས་དང་རྟེན་ལེགས་སོ། །ཞེས་དང༌། ཀུན་མཁྱེན་ཕྱོགས་
རྒྱལ་བའི་ གཞི་ལམ་འབྲས་གསུམ་གྱི་ངོ་སྤྲོད་ཡང་དག་དོན་གསལ་ལས།
འཁོར་འདས་ཀྱི་ཆོས་ཀུན་གྱི་གཞི་ཡིན་པས་སམ་གློ་བུར་གྱི་དྲི་མ་སྦྱང་བར་བྱ་
བའི་གཞི་ཡིན་པས་གཞི་ཞེས་བྱ་སྟེ། དེ་ནི་གཞིའི་དོན་ནོ། །ཞེས་གསུངས་
པའི་ཕྱིར་རོ། །དེ་ཡང་འཁོར་འདས་གཉིས་ཀྱི་གཞི་བྱེད་ཚུལ་ནི། ཇི་སྐད་དུ།
རང་བཞིན་གྱིས་ནི་ཡོངས་དག་ཕྱིར། །ཉོན་མོངས་གདོད་ནས་ཟད་ཕྱིར་རོ། །།
ཞེས་གསུངས་པ་ལྟར་དོན་དམ་ཆོས་དབྱིངས་རང་གི་ངོ་བོ་ལ་དྲི་མས་གདོད་
ནས་གོས་མ་མྱོང་བས་དོན་དམ་པའི་མྱང་འདས་ཡིན་ཞིང་། དེ་ལ་དམིགས་ཏེ་
ལམ་ཉམས་སུ་བླངས་ན་མཐར་མྱང་འདས་ཐོབ་པར་འགྱུར་པས་ཞི་བ་མྱང་
འདས་ཀྱི་གཞིར་འཇོག་པ་ཡིན་ཏེ། ཐེག་མཆོག་དབུ་མ་ལས། རང་གི་ངོ་བོ་
དོན་དམ་མྱ་ངན་འདས། །འདི་ལ་དམིགས་པས་ཞི་བ་ཐམས་ཅད་ཐོབ། །ཅེས་
གསུངས་པའི་ཕྱིར་རོ། །དོན་དམ་ཆོས་དབྱིངས་ཀྱིས་འཁོར་བའི་གཞི་བྱེད་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཚུལ་ནི། དཔེར་ན་གསེར་ཡོད་ན་གཡའ་འབྱུང་ལ་མེད་ན་མི་འབྱུང་བ་ལྟར་
དོན་དམ་ཆོས་དབྱིངས་ཡོད་པའི་མཐུ་ལས་ཟག་བཅས་འཁོར་བ་འབྱུང་བ་ཡིན་
ལ་དེ་མེད་ན་འཁོར་བ་མི་འབྱུང་ངོ། །དོན་དམ་ཆོས་དབྱིངས་རྟེན་གཞིའི་ཚུལ་
དུ་ཡོད་པས་འཁོར་བ་དེ་ཡང་འབྱུང་བ་ཆོས་ཉིད་ཀྱི་རིགས་པ་ཡིན་ཏེ། དཔེར་
ན་ནམ་མཁའ་ལ་སྤྲིན་འབྱུང་ཞེས་པའང་དེས་དེ་དངོས་སུ་བསྐྱེད་པ་མ་ཡིན་
ཀྱང་ནམ་མཁའ་དེ་སྤྲིན་སོགས་གློ་བུར་བ་འབྱུང་བའི་གཞིར་འཇོག་པ་བཞིན་
དུ། དོན་དམ་ཆོས་དབྱིངས་འོད་གསལ་བའི་ཀུན་གཞིའི་ཡེ་ཤེས་ལ་བརྟེན་
ནས་རྣམ་ཤེས་ཚོགས་བརྒྱུད་སོགས་ཀུན་རྫོབ་འཁོར་བའི་བསྡུས་པའི་ཆོས་
རྣམས་འབྱུང་བ་ཡིན་པའི་ཕྱིར་ཏེ། ཐེག་མཆོག་དབུ་མ་ལས། གསེར་ཡོད་ན་
ནི་དེ་ཡི་གཡའ་བཞིན་དུ། །འཁོར་བ་ཐོག་ཐ་མེད་དེའང་དེ་ལས་ཤར། །
དབྱིངས་དེ་འཁོར་བའི་རྒྱུ་ནི་མིན་མོད་ཀྱང་། །དེ་མེད་ན་ནི་དེ་ཡང་མི་སྲིད་
པས། །མཁའ་ལ་རླུང་གི་དཀྱིལ་འཁོར་རྟེན་ཞེས་ལྟར། །འཁོར་བའི་གཞི་
གྱུར་ཞེས་པའི་རྣམ་བཞག་བྱས། །ཞེས་གསུངས་པའི་ཕྱིར་རོ། །དེ་ལྟ་བུའི་རང་
བཞིན་རྣམ་དག་འོད་གསལ་ཆོས་ཀྱི་དབྱིངས་དོན་དམ་རང་བྱུང་གི་དེ་བཞིན་
ཉིད་དེ་ཆོས་ཅན་བརྟན་དང་ གཡོ་བ་ཀུན་ལ་ ཉེ་རིང་མེད་པར་གདོད་ནས་
གཞིའི་ཚུལ་དུ་བཞུགས་པ་ཡིན་ཏེ། ས་བཟང་མ་ཏི་པཎ་ཆེན་གྱི་ཞལ་སྔ་ནས།
གཞི་ལ་དོན་དམ་ཆོས་ཉིད་དེ་བཞིན་ཉིད། །རང་བཞིན་རྣམ་དག་འོད་གསལ་
ཆོས་ཀྱི་དབྱིངས། །རང་བྱུང་ལྷན་གཅིག་སྐྱེས་པའི་ཡེ་ཤེས་སྐུ། །བརྟན་གཡོ་
ཀུན་ལ་གདོད་ནས་ཁྱབ་པར་བཞུགས། །ཞེས་གསུངས་པའི་ཕྱིར། དེ་འདྲའི་
གཞི་ ཆོས་ དབྱིངས་ དེ་ ལུས་ཅན་སེམས་ཅན་ ཐམས་ ཅད་ ལ་ ཁྱད་མེད་ དུ་
བཞུགས་པར་སྒྲུབ་བྱེད་ཀྱི་ལུང་རིགས་གཉིས་ལས། དང་པོ་ནི། དེ་བཞིན་
112



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
གཤེགས་པའི་སྙིང་པོའི་མདོ་ལས། དེ་བཞིན་གཤེགས་པ་བྱུང་ཡང་རུང་མ་
བྱུང་རུང་། སེམས་ཅན་འདི་དག་ནི་རྟག་ཏུ་དེ་བཞིན་གཤེགས་པའི་སྙིང་པོ་
ཅན་ཡིན་ནོ། །ཞེས་དང༌། ཡུམ་ཚུལ་བརྒྱ་ལྔ་བཅུ་པ་ལས། ཐམས་ཅད་ཀྱི་
རང་བཞིན་ནི་ཡིན་པས་སེམས་ཅན་ཐམས་ཅད་དེ་བཞིན་གཤེགས་པའི་སྙིང་
པོ་ཅན་ཡིན་ནོ། །ཞེས་དང༌། ཡུམ་མཆོག་དང་པོ་ལས། བྱང་ཆུབ་སེམས་
དཔའ་ཀུན་ཏུ་བཟང་པོ་སེམས་ཅན་ཐམས་ཅད་ནི་དེ་བཞིན་གཤེགས་པའི་སྙིང་
པོ་ཅན་ནོ། །ཞེས་སོགས་ངེས་དོན་གྱི་མདོ་རྒྱུད་མཐའ་ཡས་པ་ཡོད་ལ། རྒྱས་
པར་རི་ཆོས་ངེས་དོན་རྒྱ་མཚོ་སོགས་ལས་ཤེས་པར་བྱའོ། །གཉིས་པ་རིགས་
པ་ནི། ལུས་ཅན་སེམས་ཅན་རྣམས་དེ་བཞིན་གཤེགས་པའི་སྙིང་པོ་ཅན་ཡིན་
པར་བསྟན་བཅོས་རྒྱུད་བླ་སོགས་ལས་རིགས་པ་གསུམ་གསུངས་པ་འདི་ལྟ་
སྟེ། ལུས་ཅན་སེམས་ཅན་རྣམས་ཆོས་ཅན། དེ་བཞིན་གཤེགས་པའི་སྙིང་པོ་
ཅན་ཡིན་ཏེ། ཁྱོད་ལ་སངས་རྒྱས་ཆོས་ཀྱི་སྐུ་འཕྲོ་བ་སྟེ་ཁྱབ་པར་ཡོད་པའི་
ཕྱིར་ཏེ། སངས་རྒྱས་ཡེ་ཤེས་སེམས་ཅན་ཚོགས་ལ་ཞུགས་པའི་ཕྱིར་ཏེ། རྒྱུད་
བླ་མ་ལས། རྫོགས་སངས་སྐུ་ནི་འཕྲོ་ཕྱིར་དང༌། །ཞེས་དང་། སངས་རྒྱས་ཡེ་
ཤེས་སེམས་ཅན་ཚོགས་ཞུགས་ཕྱིར། །ཞེས་གསུངས་སོ། །ལུས་ཅན་སེམས་
ཅན་རྣམས་ཆོས་ཅན། དེ་བཞིན་གཤེགས་པའི་སྙིང་པོ་ཅན་ཡིན་ཏེ། སངས་
རྒྱས་དང་སེམས་ཅན་གྱི་དེ་བཞིན་ཉིད་ལ་དབྱེ་བ་མེད་པའི་ཕྱིར་ཏེ། ཆོས་ཀྱི་
དབྱིངས་ཀྱི་རང་བཞིན་དྲི་མ་མེད་པ་དེ་ནི་འཁོར་བ་དང་མྱང་འདས་ཀྱི་ཆོས་
ཉིད་གཉིས་ སུ་དབྱེར་མེད་པའི་ཕྱིར་ཏེ། རྒྱུད་བླ་མ་ལས། དེ་བཞིན་ཉིད་
དབྱེར་མེད་ཕྱིར་དང་། །ཞེས་དང་། རང་བཞིན་དྲི་མེད་དེ་ནི་གཉིས་མེད་དེ། །
ཞེས་གསུངས་སོ། །ལུས་ཅན་སེམས་ཅན་རྣམས་ཆོས་ཅན། དེ་བཞིན་གཤེགས་
113



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
པའི་སྙིང་པོ་ཅན་ཡིན་ཏེ། སངས་རྒྱས་ཀྱི་སྟོབས་བཅུ་ལ་སོགས་པ་རང་བཞིན་
གྱི་རིགས་སེམས་ཅན་ཐམས་ཅད་ལ་ཡོད་པའི་ཕྱིར་ཏེ། སེམས་ཅན་གྱི་རིགས་
དེ་དྲི་མ་དང་བྲལ་བའི་དང་སངས་རྒྱས་ཀྱི་རིགས་དང་ཐ་དད་མེད་པར་ཤིན་ཏུ་
འདྲ་ཞིང་ཉེ་བར་སྤྱོད་ཅིང་ཡོད་པའི་ཕྱིར་ཏེ། རྒྱུད་བླ་མ་ལས། རིགས་ཡོད་
ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་དང་། སངས་
རྒྱས་རིགས་ལ་དེ་འབྲས་ཉེར་སྤྱོད་ཕྱིར། །ཞེས་གསུངས་པའི་ཕྱིར་རོ། །དེ་ལྟ་
བུའི་ཆོས་དབྱིངས་དེ་ནི་རང་བཞིན་གནས་རིགས་ཀྱང་ཡིན་ཏེ། རི་ཆོས་ངེས་
དོན་རྒྱ་མཚོ་ལས། ཆོས་ཉིད་རྣམ་པར་མི་རྟོག་ཅིང་འོད་གསལ་བའི་དབྱིངས་
གང་ཡིན་པ་དེ་ནི་རང་བཞིན་གྱི་རིགས་སོ། །ཞེས་གསུངས་སོ། །དེ་འདྲའི་
དོན་དམ་ཟག་པ་མེད་པའི་ཡེ་ཤེས་དེ་ནི་དྲི་མས་མ་དག་པའི་གནས་སྐབས་སུ་
དྲི་མ་གནས་པའི་གཞི་དང༌། ཅུང་ཟད་དག་པའི་གནས་སྐབས་སུ་དྲི་མ་སྦྱོང་
བའི་གཞི་དང༌། ཤིན་ཏུ་རྣམ་དག་གི་གནས་སྐབས་སུ་དྲི་མ་དག་པའི་གཞིར་
བཞུགས་པ་ཡིན་པས་ནམ་མཁའ་ལྟར་ཀུན་འགྲོ་ཀུན་ཁྱབ་ཏུ་བཞུགས་པ་ཡིན་
ནོ། །དེ་ལྟ་བུའི་ཆོས་ཉིད་བདེ་བར་གཤེགས་པའི་སྙིང་པོ་ནི། སངས་རྒྱས་ཀྱི་
རང་བཞིན་ཉིད་ཡིན་ལ་དེ་ལ་སྟོབས་དང་མི་འཇིགས་པ་དང༌། ཏིང་ངེ་འཛིན་
ཚད་མེད་པ་ལ་སོགས་པ་ཆོས་སྐུའི་ཡོན་ཏན་མཐའ་ཡས་པའི་བདག་ཉིད་དུ་
གྲུབ་པ་ཡིན་ཏེ། མྱང་འདས་ཆེན་པོའི་མདོ་ལས། རིགས་ཀྱི་བུ་དེ་བཞིན་
གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། བྱམས་པ་ཆེན་པོ་
དང་། ཐུགས་རྗེ་ཆེན་པོ་དང༌། དྲན་པ་ཉེ་བར་བཞག་པ་གསུམ་དང་། དཔའ་
བར་འགྲོ་བ་ལ་སོགས་པའི་ཏིང་ངེ་འཛིན་གྱི་རྣམ་གྲངས་བྱེ་བ་ཕྲག་བརྒྱད་ཁྲི་
རྣམས་དང་། མཚན་སུམ་ཅུ་རྩ་གཉིས་དང༌། དཔེ་བྱད་བཟང་བོ་བརྒྱད་ཅུ། །
114



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
ཞེས་པ་ནས། དེ་བཞིན་གཤེགས་པའི་སངས་རྒྱས་ཀྱི་རང་བཞིན་ཡིན་ནོ། །
ཞེས་དང་། བསྟན་བཅོས་རྒྱུད་བླ་མ་ལས། འོད་གསལ་བྱས་མིན་དབྱེར་མེད་
པར། །འཇུག་ཅན་གངྒའི་ཀླུང་གི་ནི། །རྡུལ་ལས་འདས་པའི་སངས་རྒྱས་ཀྱི།།
ཆོས་རྣམས་ཀུན་དང་ལྡན་པ་ཉིད། །ཅེས་གསུངས་པའི་ཕྱིར། གཞན་ཡང་དེ་
བཞིན་གཤེགས་པའི་སྙིང་པོའི་མདོ་ལ་སོགས་པ་ངེས་དོན་གྱི་མདོ་སྡེ་རྣམས་
ཀྱི་དོན་གྱི་སྙིང་པོ་བསྡུས་ནས་རྗེ་བཙུན་བྱམས་མགོན་གྱི་གསུངས་པ་འདི་ལྟ་
སྟེ། བསྟན་བཅོས་རྒྱུད་བླ་མ་ལས། ངོ་བོ་རྒྱུ་འབྲས་ལས་ལྡན་འཇུག་པ་དང་།།
གནས་སྐབས་དེ་བཞིན་ཀུན་ཏུ་འགྲོ་བའི་དོན། །རྟག་ཏུ་མི་འགྱུར་ཡོན་ཏན་
རང་བཞིན་ནི། །དོན་དམ་དབྱིངས་ཀྱི་དགོངས་དོན་ཡིན་ཞེས་བྱ། །ཞེས་རྣམ་
བཞག་རྣམ་པ་བཅུ་དང༌། སངས་རྒྱས་པད་ངན་སྦྲང་རྩི་སྦྲང་མ་ལ། །སྐྲུན་ལ་
སྙིང་པོ་མི་གཙང་ནང་ན་གསེར། །ས་ལ་གཏེར་དང་སྨྱུག་སོགས་འབྲས་ཆུང་
དང༌། །གོས་ཧྲུལ་ནང་ན་རྒྱལ་བའི་སྐུ་དང་ནི། །བུད་མེད་ངན་མའི་ལྟོ་ན་མི་
བདག་དང༌། །ས་ལ་རིན་ཆེན་གཟུགས་ཡོད་ཇི་ལྟ་བར། །གློ་བུར་ཉོན་མོངས་
དྲི་མས་སྒྲིབ་པ་ཡི། །སེམས་ཅན་རྣམས་ལ་དེ་བཞིན་ཁམས་འདི་གནས། །
ཞེས་ཡོངས་གྲུབ་དེ་བཞིན་ཉིད་སེམས་ཅན་ལ་ལྟོས་ནས་སྒྲིབ་བྱེད་དྲི་མ་དགུས་
བསྒྲིབས་ནས་བཞུགས་ཚུལ་དཔེ་དོན་དང་བཅས་ཏེ་གསལ་བར་གསུངས་སོ།།
དེ་ལྟར་རྗེ་རྒྱལ་བ་གཉིས་པ་ཀུན་མཁྱེན་ཇོ་ནང་པ་དང་། འཇམ་མགོན་བླ་མ་
སྒྲོལ་མགོན་ཡབ་སྲས་ཀྱི་གསུང་རབ་ཀྱི་གསུང་ཟིན་དང་མཐུན་པར་གཞིའི་
རྣམ་བཞག་མདོར་བསྡུས་ཏེ་བཤད་པའོ། །
༈ གཉིས་པ་ལམ་གྱི་རྣམ་བཞག་བཤད་པ་ལ། དེ་ལྟར་གཞི་དོན་དམ་
ཆོས་ཀྱི་དབྱིངས་ལ་དོན་དམ་གྱི་ཡོན་ཏན་ཐམས་ཅད་རང་བྱུང་དུ་མི་འབྲལ་
， 115



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བར་བཞུགས་ཀྱང་ལམ་ཚོགས་གཉིས་སྒྲུབ་མི་དགོས་པ་མ་ཡིན་ཏེ། སྤྲོས་བྲལ་
མི་རྟོག་པའི་ལམ་གཙོ་བོར་གྱུར་བའི་རྒྱ་ཆེ་བའི་ལམ་མཐའ་དག་བསྒོམས་ཏེ་
རྣམ་རྟོག་བདག་འཛིན་གཉིས་སོགས་གློ་བུར་གྱི་དྲི་མ་མཐའ་དག་བསལ་ནས་
དོན་དམ་པའི་ཡེ་ཤེས་མངོན་དུ་བྱེད་དགོས་པ་གང་ཞིག ཀུན་རྫོབ་གཟུགས་
སྐུ་གསར་དུ་བསྐྱེད་ནས་སེམས་ཅན་གྱི་དོན་འཁོར་བ་ཇི་སྲིད་དུ་བྱ་དགོས་པའི་
ཕྱིར་ཏེ། རྒྱུ་འབྲས་དབུ་མའི་ཐིགས་ལེ་ལས། གཉེན་པོ་རྣམ་པར་མི་རྟོག་ལམ་
བསྒོམ་བྱ། །ཞེས་དང་། ཀུན་མཁྱེན་ཕྱོགས་རྒྱལ་བའི་གཞི་ལམ་འབྲས་གསུམ་
ངོ་སྤྲོད་ཡང་དག་དོན་གསལ་ལས། དེ་ལྟར་སངས་རྒྱས་དེ་གཞི་ལ་ཡེ་ནས་
བཞུགས་ཀྱང་། སེམས་ཅན་རྣམས་འཁོར་བར་སྡུག་བསྔལ་བ་ནི། སངས་རྒྱས་
དེ་ཉིད་ཉོན་མོངས་པ་གློ་བུར་གྱི་དྲི་མས་སྒྲིབས་པའི་སྐྱོན་ལས་གྱུར་པ་ཡིན་
པས་གློ་བུར་གྱི་དྲི་མ་དང་བྲལ་བར་བྱ་དགོས་ཤིང་། གློ་བུར་གྱི་དྲི་མ་ནི་རྣམ་
པར་རྟོག་པའི་ངོ་བོ་ཡིན་པས། དེའི་གཉེན་པོར་ལམ་རྣམ་པར་མི་རྟོག་པའི་
ཏིང་ངེ་འཛིན་འཁོར་དང་བཅས་པ་བསྒོམ་པར་བྱ་སྟེ། དཔལ་སཾ་བུ་ཌ་ལས།
རྣམ་རྟོག་མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན། །མི་རྟོག་
ཏིང་འཛིན་ལ་གནས་ན། །མཁའ་བཞིན་དྲི་མ་མེད་པར་འགྱུར། །ཞེས་
གསུངས་ཏེ། དེ་ནི་ལམ་གྱི་དོན་ནོ། །ཞེས་གསུངས་ལ། འདིར་རྣམ་དག་
ལེགས་པའི་ལམ་ལ། ཀུན་མཁྱེན་ཇོ་ནང་བ་ཆེན་པོའི་ལྟ་བ་ཤན་འབྱེད་ཡིད་
ཀྱི་མུན་སེལ་ལས། ལྟ་སྒོམ་སྤྱོད་པ་ཆོས་ཀྱི་གཞུང༌། །ཞེས་གསུངས་པ་ལྟར་
རྣམ་དག་ལེགས་པའི་ལམ་སྒྲུབ་པ་ལ་ལྟ་སྒོམ་སྤྱོད་གསུམ་ཚང་དགོས་པ་ཡིན་
པས་དེ་གསུམ་ལས། །
དང་པོ་ལྟ་བ་ལ་ཐུན་མོང་ཡིན་མིན་གཉིས་ལས། དང་པོ་ནི། རི་ཆོས་
116



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
ངེས་དོན་རྒྱ་མཚོ་ལས། ཡང་དག་པའི་ལྟ་བ་ཐུན་མོང་དུ་གྲགས་པ་ལེགས་པར་
རྟོགས་པ་ལ་ནི། ཆོས་ཐམས་ཅད་གནས་ལུགས་ལ་རི་བོང་གི་རྭ་དང༌། མོ་
གཤམ་གྱི་བུ་ལྟར་ཅི་ཡང་མ་རེད་ཅིང་གང་དུ་ཡང་མ་གྲུབ་པས་ནམ་མཁའི་མེ་
ཏོག་ལྟ་བུར་ཐག་ཆོད་པ་དགོས་ཏེ་དེའི་ཤེས་བྱེད་རྣམས་ནི་བཀའ་འཁོར་ལོ་
བར་བ་དང༌། རིགས་ཚོགས་ལ་སོགས་པ་རྣམས་སུ་གྲགས་པའི་ཕྱིར། ཞེས་
དང་། རྒྱལ་བའི་ཡུམ་ལས། ཤཱ་རིའི་བུ་དེ་ལྟར་སློབ་པའི་བྱང་ཆུབ་སེམས་
དཔའ་སེམས་དཔའ་ཆེན་པོ་ནི་ཆོས་གང་ལ་ཡང་སློབ་པ་མེད་དོ། །ཞེས་དང་།
སྣ་ཚོགས་འདུ་ཤེས་བྲལ་ཞིང་ཉེ་བར་ཞི་སྤྱོད་པ། །འདི་ནི་ཤེས་རབ་ཕ་རོལ་
ཕྱིན་མཆོག་སྤྱོད་པ་ཡིན། །ཞེས་དང༌། བཞི་བརྒྱ་བ་ལས། ཡོད་དང་མེད་དང་
ཡོད་མེད་ཅེས། །གང་ལ་ཕྱོགས་ནི་ཡོད་མིན་པ། །ཞེས་དང་། རྩོད་ཟློག་ལས།
གལ་ཏེ་ངས་དེམ་བཅས་འགའ་ཡོད། །དེས་ན་ང་ལ་སྐྱོན་ཏེ་ཡོད། །ང་ལ་དམ་
བཅའ་མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་གསུངས་པ་ལྟར་སྣང་
གྲགས་ཀུན་རྫོབ་ཀྱི་ཆོས་ཐམས་ཅད་ཀྱི་སྤྲོས་པ་ཉེ་བར་ཞི་བའི་སྤྲོས་བྲལ་དུ་
གཏན་ལ་ཕབ་དགོས་སོ། ། ༈ ཐུན་མོང་མིན་པའི་ལྟ་བ་ཡང་། རྒྱུད་བླ་མ་
ལས། རྣམ་དབྱེ་བཅས་པའི་མཚན་ཉིད་ཅན། །གློ་བུར་དག་གིས་ཁམས་སྟོང་
གི །རྣམ་དབྱེ་མེད་པའི་མཚན་ཉིད་ཅན། །བླ་མེད་ཆོས་ཀྱིས་སྟོང་མ་ཡིན། །
ཞེས་གསུངས་པ་ལྟར་དོན་དམ་རང་བྱུང་འོད་གསལ་བའི་ཡེ་ཤེས་ཉིད་གཞན་
གཟུང་འཛིན་སོགས་སྤྲོས་པ་མཐའ་དག་གིས་གདོད་ནས་སྟོང་ཞིང་དོན་དམ་
རང་བྱུང་འདུས་མ་བྱས་པའི་ཡོན་ཏན་སྟོབས་སོགས་ཟག་མེད་ཀྱི་ཡོན་ཏན་
རྣམས་ཐོག་མེད་ནས་རང་བཞིན་འགྱུར་བ་མེད་པར་གནས་པའི་ཆོས་དབྱིངས་
དེ་བཞིན་ཉིད་ཀྱི་གནས་ལུགས་ཚུལ་བཞིན་དུ་རྟོགས་པའི་མངོན་རྟོགས་ནི།
117



དེབ་ཕྲེང་གསུམ་པ།
ཀུན་མཁྱེན་དགོངས་རྒྱན།
ཡང་དག་པའི་ལྟ་བ་ཡིན་ནོ། །དེ་ཡང་གཞི་བདེན་པ་གཉིས་ཀ་ཟུང་འཇུག་ཏུ་
ལེགས་པར་རྟོགས་ནས་ཀུན་རྫོབ་རྟེན་འབྲེལ་བསླུ་བ་མེད་པ་ལ་བླང་དོར་ཕྱིན་
ཅི་མ་ལོག་པར་བྱས་ཏེ། ཡང་དག་པའི་ལྟ་བ་རྒྱུད་ལ་སྐྱེས་ན་དངོས་པོར་ཞེན་
པའི་བདག་འཛིན་སོགས་དྲི་མ་གློ་བུར་བ་རྣམས་སྤོང་བར་བྱེད་པ་ཡིན་ཏེ། ས་
བཟང་མ་ཏི་པཎ་ཆེན་གྱི་ཞལ་ནས། ལྟ་བ་བདེན་གཉིས་ཟུང་འཇུག་རྟོགས་པ་
ཡིས། །ཀུན་རྫོབ་རྒྱུ་འབྲས་བསླུ་བ་མེད་པ་ལ། །བླང་དོར་ཚུལ་བཞིན་བགྱིས་
ཏེ་དམ་པའི་དོན། །སྟོང་ཉིད་རྟོགས་ལས་དངོས་འཛིན་མཐའ་དག་སྤངས། །
ཞེས་གསུངས་པའི་ཕྱིར་རོ། །ཡང་གནས་ལུགས་སུ་ཡོད་པ་ལ་ཡོད་ཅེས་དང་
མེད་པ་ལ་མེད་ཅེས་སོགས་བཀའ་འཁོར་ལོ་ཐ་མ་ལྟ་བ་ཤན་འབྱེད་དོན་དུ་
གསུངས་ཏེ། རྗེ་ཇོ་ནང་བའི་ལྟ་བ་ཤན་འབྱེད་ལས། ཡོད་དོ་མེད་དོ་རྟག་ཆད་
སོགས། །ལྟ་བ་ཤན་འབྱེད་དོན་དུ་གསུངས། །ཞེས་གསུངས་སོ། །དེ་ལྟར་
ཡང་དག་པའི་ལྟ་བ་ཚུལ་བཞིན་དུ་ཤེས་དགོས་ལ། མ་ཤེས་ན་སྤྱོད་པ་དང་
སྒོམ་པ་ལས་ཀྱང་ཉམས་པར་འགྱུར་ཏེ། ལྟ་བ་ཤན་འབྱེད་ཡིད་ཀྱི་མུན་སེལ་
ལས། ལྟ་བ་འཁྲུལ་ན་སྤྱོད་པ་ནོར། །དེ་ནས་སྒོམ་པ་ཉམས་པར་འགྱུར། །དེ་
ཕྱིར་ཐོག་མར་ལྟ་བ་གཅེས། །ཞེས་གསུངས་པའི་ཕྱིར་རོ། །
༈ གཉིས་པ་སྒོམ་བཤད་པ་ལ། རྒྱལ་བ་སངས་རྒྱས་བཅོམ་ལྡན་འདས་
ཀྱི་མདོ་དང་སྔགས་ཀྱི་དགོངས་དོན་མཐའ་དག་འགལ་བ་མེད་པར་ཚུལ་
བཞིན་དུ་ཉམས་སུ་ལེན་པ་ནི་སྒོམ་པ་ཡིན་ལ། དེ་ལྟར་བཀའ་འཁོར་ལོ་
གསུམ་གྱི་དགོངས་དོན་མཐར་ཐུག་ཉམས་སུ་བླངས་པས་བདེ་གཤེགས་སྙིང་
པོ་ཡིད་བཞིན་གྱི་ནོར་བུའི་དྲི་མ་རགས་པ་དང་ཕྲ་བ་དང་ཤིན་ཏུ་ཕྲ་བ་རྣམས་
སྦྱོང་བའི་ཚུལ་དང་མཐུན་པར་དེ་བཞིན་གཤེགས་པའི་ཐུགས་རྗེ་ཆེན་པོ་བསྟན་
118



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
པའི་མདོ་ལས་གསུངས་ཤིང༌། དེ་ཡང་འཁོར་ལོ་དང་པོ་ནི། ཐེག་ཆེན་གྱི་ངེས་
དོན་ཟབ་མོ་སྒོམ་པའི་སྔོན་འགྲོ་དང་ཡང་རྗེས་སུ་མཐུན་ཞིང་། འཁོར་ལོ་
གཉིས་པ་ནི་ཟབ་མོའི་དོན་ལ་མཉམ་པར་བཞག་པའི་ཏིང་ངེ་འཛིན་ཁྱད་པར་
ཅན་ཉམས་སུ་ལེན་པ་དང་ཡང་མཐུན་ལ། འཁོར་ལོ་གསུམ་པ་ནི། ཏིང་ངེ་
འཛིན་ཁྱད་པར་ཅན་སྐྱེས་པ་ན་ཡོད་མེད་ལ་སོགས་པ་ལེགས་པར་ཕྱེ་སྟེ་ངོ་
སྤྱོད་པ་གསང་སྔགས་ཟབ་མོ་དང་ཡང་མཐུན་པར་རི་ཆོས་ངེས་དོན་རྒྱ་མཚོ་
ལས་གསུངས་སོ། །དེ་ལ་སྒོམ་ཐུན་མོང་བ་བྱམས་སྙིང་རྗེ་དང༌། བདག་གཞན་
མཉམ་རྗེ་དང་། བསྐྱེད་རིམ་སྒོམ་པ་ལ་སོགས་པ་སྒོམ་ཐུན་མོང་བ་རྣམས་
ཐུན་མོང་གི་གཞུང་ལུགས་སུ་གྲགས་པ་ལྟར་རོ། །ཐུན་མིན་གྱི་སྒོམ་ནི་འཁོར་
ལོ་ཕྱི་མ་གཉིས་དང་གསང་སྔགས་རྡོ་རྗེ་ཐེག་པ་དོན་གཅིག་མོད་ཀྱི་ཉམས་སུ་
ལེན་པ་ན་ལ་ཟློ་བ་ཆོས་ཉིད་ཟབ་མོ་ལ་འཁོར་ལོ་བར་བ་དང་མཐུན་པར་རྟོག་
མེད་སྤྲོས་བྲལ་དུ་མཉམ་པར་བཞག་ནས་རྗེས་ཐོབ་ཏུ་ཤན་འབྱེད་པའི་ཚེ་ཆོས་
རྣམས་ལ་ཡང་དག་པར་སོ་སོར་རྟོག་པ་ན་འཁོར་ལོ་ཐ་མ་དང་རྡོ་རྗེ་ཐེག་པ་
ལས་གསུངས་པ་བཞིན་དུ་ལེགས་པར་རྣམ་པར་ཕྱེ་སྟེ་ངོ་སྤྲད་ན་ཐེག་པ་ཆེན་
པོའི་གསུང་རབ་ཐམས་ཅད་ཀྱི་དོན་ཟབ་མོ་ཉམས་སུ་ལེན་པའི་དོན་ཚང་ལ་མ་
ནོར་ཞིང་ཡོངས་སུ་དག་པ་ཉིད་དུ་འགྱུར་བས་གནས་ལུགས་ལ་ཡོད་མེད་དང་
རང་རང་གི་ངོ་བོས་སྟོང་མི་སྟོང་དང་རྣམ་བཅད་ཡོངས་གཅོད་དང་མེད་དགག་
མ་ཡིན་དགག་དང་། སྤངས་པ་དང་རྟོགས་པ་ལ་སོགས་པ་མདོར་ན་གཤིས་ལ་
ཇི་ལྟར་གནས་པ་བཞིན་དུ་ལེགས་པར་ཕྱེ་སྟེ་ཡང་དག་པའི་གནས་ལུགས་ཕྱིན་
ཅི་མ་ལོག་པ་དེ་ཐོས་བསམ་གྱིས་ལེགས་པར་རྟོགས་པར་བྱས་ནས་ཀུན་རྫོབ་
གློ་བུར་བའི་ཉེས་ཚོགས་གྱིས་དབེན་པའི་དོན་དམ་རང་བྱུང་འདུས་མ་བྱས་
119



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ}
པའི་ཡོན་ཏན་རང་ཆས་སུ་དབྱེར་མེད་པའི་ཆོས་སྐུ་དེ་བཞིན་ཉིད་དེ་ཞི་ལྷག་
ཟུང་འབྲེལ་དུ་ཡང་དག་པར་སྒོམ་པ་ཡིན་པའི་ཕྱིར་ཏེ། ཐེག་མཆོག་དབུ་མ་
ལས། སྒོམ་པས་ཞི་ལྷག་ཟུང་འཇུག་དབུ་མ་ཡིན། །ཞེས་གསུངས་པའི་ཕྱིར།
གོང་དུ་བཤད་པ་བཞིན་མཉམ་བཞག་གི་སྐབས་སུ་འཁོར་གསུམ་རྣམ་པར་
རྟོག་པ་བཅོམ་པའི་ཕྱིར་དུ་རང་སེམས་རང་བྱུང་གཉུག་མ་དོན་གྱི་འོད་གསལ་
གྱི་ཡེ་ཤེས་ལ་སྤྲོས་བྲལ་དུ་མཉམ་པར་བཞག་དགོས་ཏེ། རྒྱུད་ལས། རྣམ་རྟོག་
མ་རིག་ཆེན་པོ་སྟེ། །འཁོར་བའི་རྒྱ་མཚོར་ལྟུང་བྱེད་ཡིན།། མི་རྟོག་ཏིང་འཛིན་
ལ་གནས་ན། །མཁའ་བཞིན་དྲི་མ་མེད་པར་འགྱུར། །ཞེས་གསུངས་པའི་
ཕྱིར། དེ་ལྟར་ཚུལ་བཞིན་བསྒོམ་ན་བླང་དོར་མ་ནོར་བ་དང༌། ཟབ་མོའི་དོན་
རྟོགས་པ་དང༌། དངོས་འཛིན་སོགས་སྤངས་པ་དང༌། མ་སྒོམ་ན་ལྟ་ སྤྱོད་
བཟང་ཡང་ཕན་པར་མི་འགྱུར་ཏེ། སྤྱོད་འཇུག་ལས། ལུས་ཀྱི་འདི་དག་སྤྱད་
པར་བྱ། །ཚིག་ཙམ་བརྗོད་པས་ཅི་ཞིག་འགྲུབ། །སྨན་དཔྱད་བཀློགས་པ་ཙམ་
གྱིས་ནི། །ནད་པ་དག་ལ་ཕན་གྱུར་རམ། །ཞེས་དང༌། རྗེ་སྒྲོལ་མགོན་གྱི་
ཞལ་སྔ་ནས། སྒོམ་པ་མེད་ན་ལྟ་སྤྱོད་ཀྱང་། །ས་འོག་གཏེར་བཞིན་ཕན་མི་
ཐོགས། །ཞེས་དང༌། ལྟ་སྤྱོད་བཟང་པོ་མང་བཤད་ཀྱང༌། ། སྒོམ་དང་སྒྲུབ་
དང་བྲལ་བ་ལ། །སེམས་དང་ཆོས་སུ་མ་འདྲེས་པའི། །དགོས་དུས་ཕན་
ཐོགས་འབྱུང་བ་དཀའ། །ཞེས་སོགས་གསུངས་སོ། །
༈ གསུམ་པ་སྤྱོད་པ་བཤད་པ་ལ། ཇོ་ནང་ས་བཟང་མ་ཏི་པཎ་ཆེན་གྱི་
ཞལ་སྔ་ནས། འདུལ་བ་མདོ་སྡེ་མངོན་པའི་སྡེ་སྣོད་ལས། །གསུང་བཞིན་ཚུལ་
ཁྲིམས་ཏིང་འཛིན་ཤེས་རབ་ཀྱི། །བསླབ་པ་གསུམ་ལ་རྟག་ཏུ་སློབ་པ་དང་། །
སྡེ་སྣོད་གསུམ་ཡང་མཁྱེན་པར་བགྱིད། །ཅེས་དང་། ཐེག་མཆོག་དབུ་མ་ལས།
120



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ། ་
སྤྱོད་པ་བླང་དོར་མ་ནོར་དབུ་མ་སྟེ། །ཞེས་གསུངས་པ་ལྟར་ཆོས་འདུལ་བའི་
སྡེ་སྣོད་ལས་གསུངས་པའི་སོ་སོར་ཐར་བའི་དགག་སྒྲུབ་ཀྱི་བསླབ་བྱ་སོགས་
ཚུལ་ཁྲིམས་ཀྱི་བསླབ་ཁྲིམས་ཚུལ་བཞིན་དུ་སྤྱོད་པ་དང༌། མདོ་སྡེའི་སྡེ་སྣོད་
ལས་བཤད་པའི་ཏིང་ངེ་འཛིན་གྱི་བསླབ་པ་ལ་སློབ་པ་དང་། མངོན་པའི་སྡེ་
སྣོད་ལས་བཤད་པའི་ཤེས་རབ་ཀྱི་བསླབ་པ་ལ་རྟག་ཏུ་བརྩོན་པ་སོགས་བླང་
དོར་མ་ནོར་བ་རྒྱལ་བའི་བཀའ་བཞིན་དུ་སྒྲུབ་པའི་སྤྱོད་པ་དམ་པའོ། །དེ་ལྟ་
བུ་ལ་སྤྱོད་དགོས་པའི་གནད་ཡང་རྒྱུ་འབྲས་རྟེན་འབྲེལ་བསླུ་བ་མེད་པའི་ཕྱིར་
ཏེ། ཐམས་ཅད་མཁྱེན་པ་ཏཱ་ར་ནཱ་ཐའི་ཞལ་ནས། རྒྱུ་འབྲས་རྟེན་འབྲེལ་བསླུ་
བ་མེད་པའི་ཕྱིར། །ལག་ ལེན་ སྤྱོད་པ་རྣམ་པར་དག་པ་ གཅེས། །ཞེས་
གསུངས་སོ། །དེ་འདྲའི་ལྟ་སྒོམ་སྤྱོད་པ་ཡ་མ་བྲལ་བར་ཐམས་ཅད་མ་ཚང་
བར་མེད་པར་སློབ་དགོས་ཏེ། རྗེ་བཙུན་སྒྲོལ་མགོན་གྱི་ཞལ་ནས། དེ་གསུམ་
གཅིག་ལ་གཅིག་རྟེན་ལགས། །ལྟ་མེད་ཀྱི་སྤྱོད་པ་བཟང་ན་ཡང་། ། མཚན་
འཛིན་འཁོར་བའི་རྒྱུ་ཞིག་ལགས། །སྤྱོད་པ་ཉམས་པའི་ལྟ་བ་ནི། ། བསོད་
ནམས་ཚོགས་ཀྱང་མ་རྫོགས་ལ། །ཆད་ལྟའི་གཡང་ལ་ལྷུང་ཉེན་ཡོད།། སྒོམ་
པ་མེད་ན་ལྟ་ སྤྱོད་ ཀྱང༌ ། །ས་འོག་ གཏེར་ བཞིན་ཕན་མི་ཐོགས། །ཞེས་
གསུངས་པའི་ཕྱིར། ལྟ་སྒོམ་སྤྱོད་གསུམ་ཐམས་ཅད་བསླབ་པ་གསུམ་གྱི་ནང་
དུ་འདུ་སྟེ། ཇི་སྐད་དུ། སངས་རྒྱས་སེམས་ཅན་སྤྱི་མེས་དེས། །སེམས་ཅན་
རྣམས་ལ་ཕན་དོན་དུ། །ཚུལ་ཁྲིམས་ཤེས་རབ་སེམས་ཞེས་པའི། །བསླབ་པ་
རྣམ་གསུམ་གསུངས་པ་ཡིན། །ཚུལ་ཁྲིམས་བསླབ་པ་སྤྱོད་པ་སྟེ། །ཤེས་རབ་
བསླབ་པ་ལྟ་བ་ཡིན། །སྒོམ་པ་སེམས་ཀྱི་བསླབ་པ་སྟེ། །བསླབ་གསུམ་འདི་
ལ་ནན་ཏན་འཚལ། །ཞེས་གསུངས་པའི་ཕྱིར་རོ། །འདིར་ལྟ་སྒོམ་སྤྱོད་གསུམ་
121



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
དང་སྦྱར་ནས་ལམ་གྱི་རྣམ་བཞག་ཙམ་བཀོད་པ་ནི་རི་ཆོས་ངེས་དོན་རྒྱ་མཚོ་
ལྟར་བཤད་ཁུལ་བྱས་པ་ཡིན་ལ། ལམ་གྱི་སྤང་བྱ་དང་། ལམ་གྱི་ངོ་བོ་དང་།
ལམ་གྱི་དབྱེ་བ་ལ་ཐེག་པ་གསུམ་གྱི་ལམ་གསུམ་དང༌། ལམ་ལྔ་དང༌། ས་
བཅུའི་རྣམ་བཞག་རྣམས་ཕར་ཕྱིན་མདོ་ལུགས་མ་དང༌། སྔོན་མེད་ལེགས་
བཤད་དང་། ཉ་ཊིཀ་ཡིད་ཀྱི་མུན་སེལ་སོགས་ལས་ཤེས་པར་བྱའོ། །
༈ གསུམ་པ་འབྲས་བུ་བཤད་པ་ལ། དེ་ལྟར་ཕྱིན་ཅི་མ་ལོག་པའི་ལྟ་
སྒོམ་སྤྱོད་གསུམ་གྱི་ལམ་ཚོགས་གཉིས་ཡོངས་སུ་རྫོགས་པ་ལས་འབྲས་བུ་
སྤང་བྱ་སྒྲིབ་གཉིས་མ་ལུས་པ་ཟད་པའི་སངས་རྒྱས་ཀྱི་གོ་འཕང་ལེགས་པར་
ཐོབ་ནུས་ཏེ། བསྟན་བཅོས་རྒྱུད་བླ་མ་ལས། རང་བཞིན་འོད་གསལ་ཞེས་
བརྗོད་གང་ཡིན་ཉི་དང་མཁའ་བཞིན་གློ་བུར་གྱི། །ཉོན་མོངས་ཤེས་བྱའི་སྤྲིན་
ཚོགས་སྟུག་པོའི་སྒྲིབ་པ་ཡིས་ནི་བསྒྲིབས་གྱུར་བ། །དྲི་མེད་སངས་རྒྱས་ཡོན་
ཏན་ཀུན་ལྡན་རྟག་བརྟན་གཡུང་དྲུང་སངས་རྒྱས་ཉིད། །དེ་ནི་ཆོས་ལ་མི་རྟོག་
རྣམ་འབྱེད་ཡེ་ཤེས་དག་ལ་བརྟེན་ནས་འཐོབ། །ཅེས་དང༌། འཕགས་པ་ཀླུ་
སྒྲུབ་ཀྱི་ཞལ་སྔ་ནས། ས་བོན་གྱུར་བའི་དབྱིངས་དེ་ཉིད། །ཆོས་རྣམས་ཀུན་གྱི་
རྟེན་དུ་འདོད། །རིམ་གྱིས་སྦྱང་བར་གྱུར་པ་ལས། །སངས་རྒྱས་བྱང་ཆུབ་ཐོབ་
པར་འགྱུར། །ཞེས་གསུངས་པའི་ཕྱིར། དེ་ལྟར་ཐོབ་པའི་འབྲས་བུ་ལ་རྣམ་པ་
གཉིས་ལས། དང་པོ་བྲལ་འབྲས་ནི། ཆོས་སྐུ་གང་ཡིན་པ་འགྱུར་མེད་ཡོངས་
གྲུབ་དང༌། དེ་བཞིན་ཉིད་ཀྱི་སྐུ་ལ་བྲལ་བའི་ཡོན་ཏན་སྟོབས་དང་མི་འཇིགས་
པ་དང༌། མ་འདྲེས་པའི་ཆོས་བཅོ་བརྒྱད་ལ་སོགས་པའི་དོན་དམ་སངས་རྒྱས་
ཀྱི་ཡོན་ཏན་ཀུན་དང་ལྡན་པ་དེ་ཉིད་ཡིན་པ་དང་། གཉིས་པ་སྨིན་འབྲས་ནི་
གཟུགས་སྐུ་གང་ཡིན་པ་ལ་ཀུན་རྫོབ་གཟུགས་སྐུའི་མཚན་དཔེ་སོགས་སྨིན་
122



གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ།
པའི་ཡོན་ཏན་རྣམས་དང་ལྡན་པའི་གཟུགས་སྐུ་དེ་ཡིན་པར་གསུངས་ཏེ། རྒྱུད་
བླ་མ་ལས། དང་པོའི་སྐུ་ནི་སྟོབས་ལ་སོགས། །བྲལ་བའི་ཡོན་ཏན་དག་དང་
ལྡན། །གཉིས་པ་སྐྱེས་བུ་ཆེན་པོའི་མཚན། །རྣམ་སྨིན་ཡོན་ཏན་དག་དང་ལྡན།
།ཞེས་དང༌། གཞི་ལམ་འབྲས་གསུམ་ངོ་སྤྲོད་ཡང་དག་དོན་ གསལ་ ལས།
གཞིའི་སངས་རྒྱས་དེ་གློ་བུར་གྱི་དྲི་མ་དང་བྲལ་བར་གནས་གྱུར་པ་ལ་འབྲས་
བུ་སངས་རྒྱས་ཆོས་ཀྱི་སྐུ་ཕྱག་རྒྱ་ཆེན་པོའི་དངོས་གྲུབ་ཐོབ་པ། ཞེས་པ་ནས།
ཆོས་སྐུ་ཐོབ་པའི་བྱིན་བརླབས་ལས་གདུལ་བྱ་རྒྱུད་དག་པ་རྣམས་ལ་མཚན་
དང་དཔེ་བྱད་ཀྱི་བདག་ཉིད་ ཀྱི་སྐུའི་སྣང་བ་ཤར་བས་དོན་མཛད་པ་ནི་
གཟུགས་ཀྱི་སྐུ་ཡིན་ཏེ། དེ་དག་ནི་འབྲས་བུའི་དོན་ནོ། །ཞེས་གསུངས་པའི་
ཕྱིར། དེ་ལྟར་ཐོབ་པའི་འབྲས་བུ་ལ་སྐུ་གསུམ་དང་སྐུ་བཞི་རྣམས་དབྱེར་ཡོད་
དེ། ཇི་སྐད་དུ། སངས་རྒྱས་རྣམས་ཀྱི་སྐུ་དབྱེ་བ། །རང་བཞིན་ལོངས་སྤྱོད་
རྫོགས་པ་དང༌། །གཞན་ནི་སྤྲུལ་བའི་སྐུ་ཡིན་ཏེ། །དང་པོ་གཉིས་པོའི་རྟེན་
ཡིན་ནོ། །ཞེས་དང་། མངོན་རྟོགས་རྒྱན་ལས། ངོ་བོ་ཉིད་ལོངས་རྫོགས་
བཅས་དང་། །དེ་བཞིན་གཞན་པ་སྤྲུལ་བ་ནི། །ཆོས་སྐུ་མཛད་པ་དང་བཅས་
པ། །རྣམ་པ་བཞིར་ནི་ཡང་དག་བརྗོད། །ཅེས་གསུངས་པའི་ཕྱིར་རོ། །ཡང་
སྟོང་གཞི་དོན་དམ་ཆོས་ཀྱི་སྐུ་བཞི་ནི། གཞི་འབྲས་དབྱེར་མེད་དུ་བཞུགས་
པའི་རྡོ་རྗེ་བཞི་ཡིན་ཏེ། ཡེ་ཤེས་ལེའུ་ལས། རྒྱལ་བའི་སྐུ་ཡི་རྡོ་རྗེ་ཡུལ་དང་
ཡུལ་ཅན་རྣམས་ཀྱི་བགྲོད་བྱ་མིན་པ་རྣམ་པ་ཐམས་ཅད་པ། །གསུང་གི་རྡོ་རྗེ་
སེམས་ཅན་ཐམས་ཅད་རང་སྙིང་སྐད་རྣམས་དག་གི་ཆོས་ནི་གོ་བར་བྱེད་པའོ།།
རྡོ་རྗེ་ཅན་གྱི་ཐུགས་ཀྱི་རྡོ་རྗེ་སེམས་ཅན་རྣམས་ཀྱི་སེམས་ ཀྱི་ རང་བཞིན་
མཐའ་དག་ས་ལ་གནས། །དྲི་མེད་ནོར་བུ་ལྟ་བུ་དངོས་པོ་རྣམས་ཀྱི་འཛིན་བྱེད་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
གང་ཡིན་དེ་ཉིད་ཡེ་ཤེས་རྡོ་རྗེའོ། །ཞེས་གསུངས་པའི་ཕྱིར་རོ། ། རང་ལུགས་
ཀྱི་ གཞུང་ལུགས་འཆད་པའི་སྐབས་རྣམས་སུ་དོན་དམ་དབྱིངས་ ཀྱི་ གནས་
ཚུལ་གྱི་དབང་དུ་བྱས་པ་དང་། རྣལ་འབྱོར་ཅན་གྱི་སྣང་ཚུལ་གྱི་དབང་དུ་བྱས་
པ་གཉིས་རེ་ཡོད་པ་ངེས་པར་ཤེས་པར་བྱ་སྟེ། ཐེག་མཆོག་དབུ་མ་ལས། །
འདི་ལ་དོན་དམ་དབྱིངས་ཀྱི་གནས་ཚུལ་དང༌། །རྣལ་འབྱོར་ཅན་ལ་ཇི་ལྟར་
སྣང་ཚུལ་ལོ། །ཞེས་གསུངས་པའི་ཕྱིར་རོ།། །།
འདིར་སྨྲས་པ༔
གཞི་ལམ་འབྲས་དང་ལྟ་སྒོམ་སྤྱོད་པ་ཡི། །
ཐུན་མིན་ལུགས་འདི་མདོ་རྒྱུད་ཀུན་གྱི་གནད། །
འཕགས་མཆོག་ཀུན་གྱི་དགོངས་པའང་འདི་ངེས་པས། །
ཀུན་མཁྱེན་དགོངས་བཞེད་དྲང་སྲོང་གཏམ་འདི་སྨྲས། །
འདིར་བཤད་དགེ་བས་བགྲང་ཡས་འགྲོ་བ་ཀུན། །
རྫོགས་ལྡན་དམ་པའི་ཆོས་འདིར་ལེགས་ཞུགས་ཏེ། །
གློ་བུར་དྲི་མའི་རྒྱལ་ཁམས་ལས་འདས་ནས། །
དོན་དམ་སྐུ་བཞིའི་རྒྱལ་ཁམས་ལ་གནས་ཤོག །
ཅེས་གཞི་ལམ་འབྲས་བུའི་རྣམ་བཞག་ཉུང་གསལ་རིན་ཆེན་ཕྲེང་བ་འདི་
ནི་ལྕམ་མདའ་དགོན་ཐུབ་བསྟན་ངེས་དོན་ཆོས་འཁོར་གླིང་ནས་རིགས་སྨྲ་དུ་
མ་ལ་ཐེག་མཆོག་དབུ་མའི་ཟིན་བྲིས་དང་། རྟགས་རིགས་གཉིས་ཀྱི་དཔེ་ཁྲིད་
ཀྱི་ཞར་ལ་འབྲས་རབ་འབྱམས་པའི་མིང་ཙམ་འཛིན་པ་ངག་དབང་དངོས་གྲུབ་
དཔལ་གྱིས་བྲིས་པའོ།། །། སརྦ་མངྒ་ལམ། །
124



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
༄༅། །བཀའ་བསྡུ་བཞི་བའི་ཟུར་མཆན་ཉིན་བྱེད་
སྣང་བའི་རྒྱན་ཞེས་བྱ་བ་
བཞུགས་སོ། །
ན་མོ་གུ་རུ་བྷྱ༔ བརྩེ་ཆེན་འོད་ཀྱིས་ཤེས་རབ་མཆོག་སྩོལ་བའི། །
མཆོད་འོས་མཚུངས་མེད་རྣམས་ལ་ཕྱག་འཚལ་ནས། །
ཟབ་དོན་ནོར་བུའི་གླིང་ནས་ལེགས་བཤད་ཀྱི། ། །
རིན་ཆེན་མཛོད་ཀྱིས་སྐལ་བཟང་དགའ་སྟོན་སྤེལ། །
དེ་ལ་འདིར་བཀའ་བསྡུ་བཞི་བའི་འགྲེལ་བ་ལུང་རིགས་གཏེར་མཛོད་
ཟབ་དོན་ཀུན་གསལ་ཐུབ་བསྟན་མཛེས་རྒྱན་གྱི་ཟུར་མཆན་ཞིག་འབྲི་བར་བྱ་
བ་ལ། མཆོད་བརྗོད་ཀྱི་སྐབས་སུ། དོན་དམ་རྫོགས་པའི་སངས་རྒྱས་བཅོམ་
ལྡན་འདས། །གཙང་བདག་བདེ་ཆེན་རྟག་པའི་མཐར་ཐུག་པ། །ཞེས་པའི་
སྐབས་ནས་བསྟན་པའི་འབྲས་བུ་གཙང་བདག་བདེ་དང་རྟག་པའི་ཕར་ཕྱིན་
བཞི་ནི་གཉེན་པོ་རྣམ་པ་བཞི་བསྒོམས་ནས་སྒྲིབ་པ་བཞི་སྦྱངས་པ་ལས། དེ་
བཞིན་གཤེགས་པའི་ཆོས་ཀྱི་སྐུ་གཙང་བའི་ཕ་རོལ་ཏུ་ཕྱིན་པ་དང༌། བདག་གི་
f25



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཕ་རོལ་ཏུ་ཕྱིན་པ་དང་། བདེ་བའི་ཕ་རོལ་ཏུ་ཕྱིན་པ་དང་། རྟག་པ་ཉིད་ཀྱི་ཕ་
རོལ་ཏུ་ཕྱིན་པ་སྟེ་དོན་དམ་པའི་ཡོན་ཏན་གྱི་ཕ་རོལ་ཏུ་ཕྱིན་པ་བཞི་དང་ལྡན་
པ་ཐོབ་པ་ནི་འབྲས་བུའི་དོན་ཡིན་པ་དང་། འཁོར་བ་སྡུག་བསྔལ་བ་ལ་ཡིད་
འབྱུང་བ་དང༌། མྱ་ངན་ལས་འདས་པའི་ཞི་བ་ཐོབ་པར་འདུན་པ་དང་སྨོན་
པའི་ལས་ཅན་ཡིན་པ་ནི་ཁམས་ཡོད་པའི་བྱེད་ལས་ཡིན་ནོ། །དེ་ཡང་སྒྲིབ་པ་
བཞི་དག་བྱེད་ཀྱི་གཉེན་པོ་བཞི་སྒོམ་ཚུལ་ནི། ཐེག་པ་ཆེན་པོའི་ཆོས་ལ་ཁོང་
ཁྲོ་བ་དང༌། གང་ཟག་རྟག་གཅིག་རང་དབང་ཅན་ལ་སོགས་པའི་བདག་དུ་ལྟ་
བ་དང༌། འཁོར་བའི་སྡུག་བསྔལ་གྱིས་འཇིགས་ནས་རང་ཉིད་ཞི་བདེ་འདོད་
པ་དང༌། སེམས་ཅན་གྱི་དོན་སྒྲུབ་པ་ལ་ལྟོས་པ་མེད་པ་ཉིད་ནི། གོ་རིམ་
བཞིན་དུ་འདོད་ཆེན་པ་དང་མུ་སྟེགས་ཅན་དང་ཉན་ཐོས་དང་རང་བྱུང་རྣམས་
ཀྱི་དེ་བཞིན་གཤེགས་པའི་སྙིང་པོ་མངོན་དུ་འགྱུར་བའི་གེགས་སྒྲིབ་པ་རྣམ་པ་
བཞི་ཡིན་ལ། དེ་རྣམས་དག་པར་བྱེད་པའི་རྒྱུ་ནི། བྱང་སེམས་ཀྱི་ཐེག་པ་ཆེན་
པོའི་དམ་པའི་ཆོས་ལ་ལྷག་པར་མོས་པ་དང་། ལ་སོགས་པའི་སྒྲས་བྱང་ཆུབ་
སེམས་དཔའ་རྣམས་ཀྱི་བདག་མེད་རྟོགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་
དང༌། བྱང་སེམས་ཀྱི་ནམ་མཁའ་མཛོད་ལ་སོགས་པའི་ཏིང་ངེ་འཛིན་ཚད་མེད་
པ་དང༌། བྱང་སེམས་ཀྱི་གཞན་དོན་ཁུར་ཁྱེར་གྱི་སྙིང་རྗེ་ཆེན་པོའི་ལམ་གྱི་
ཆོས་ནི་རྣམ་པ་བཞི་པོ་ཉིད་རྟག་ཏུ་སྒོམ་པར་བྱེད་པའོ། །དེ་ལ་ཕྱིན་ཅི་ལོག་
བཞི་སྤོང་ཚུལ་ནི། ཆོས་ཀྱི་དབྱིངས་དག་པར་བྱེད་པའི་རྒྱུ་མོས་པ་དང་ཤེས་
རབ་དང༌། བསམ་གཏན་དང་སྙིང་རྗེ་འདི་དག་གི་འབྲས་བུ་ནི་མདོར་བསྡུས་
ན། གོ་རིམ་ཇི་ལྟ་བ་བཞིན་དུ་ཆོས་ཀྱི་དབྱིངས་ཀྱི་སྐུ་ལ་མི་གཙང་བ་དང་དམ་
པའི་བདག་མེད་པ་དང་སྡུག་བསྔལ་བ་དང་མི་རྟག་པར་འཛིན་པའི་ཕྱིན་ཅི་
126



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
ལོག་ཏུ་གྱུར་པ་རྣམ་པ་བཞི་ལས་བཟློག་པའི་ཕྱིར། ཕྱིན་ཅི་མ་ལོག་པ་གཙང་
བ་དང་དམ་པའི་བདག་དང་བདེ་བ་དང་རྟག་པ་སྟེ་ཡོན་ཏན་གྱི་ཕ་རོལ་ཏུ་ཕྱིན་
པ་བཞི་དང་ལྡན་པའི་གཉེན་པོ་རབ་ཏུ་ཕྱེ་བ་ཉིད་ཐོབ་པ་ཡིན་ནོ། ། འབྲས་
བུ་ཆོས་ཀྱི་སྐུ་ནི། རྒྱུ་མཚན་གཉིས་གཉིས་ཀྱིས་འབྲས་བུ་གཙང་བདག་བདེ་
དང་རྟག་པའི་ཕར་ཕྱིན་བཞི་ཡིན་པར་རིག་པར་བྱ་སྟེ། འབྲས་བུ་མཐར་ཕྱིན་
པ་དེ་བཞིན་གཤེགས་པའི་ཆོས་ཀྱི་སྐུ་དེ་ནི། སྤྱིའི་མཚན་ཉིད་རང་བཞིན་གྱིས་
གདོད་མ་ནས་དག་པའི་ཕྱིར་དང༌། ཁྱད་པར་གྱི་མཚན་ཉིད་གློ་བུར་གྱི་དྲི་མ་
བག་ཆགས་དང་བཅས་པ་མ་ལུས་པ་སྤུངས་པའི་ཕྱིར་གཙང་བ་ཡི་ཕ་རོལ་ཏུ་
ཕྱིན་པ་ཡིན་ལ། མུ་སྟེགས་པ་ལ་སོགས་པས་རྟག་པའི་བདག་ཏུ་འཛིན་པའི་
སྤྲོས་པ་དང་ཉན་ཐོས་ལ་སོགས་པས་བདག་གཉིས་ཀྱི་སྟོང་བའི་རྟག་པའི་
བདག་མེད་པར་འཛིན་པའི་སྤྲོས་པ་མཐའ་དག་ཉེ་བར་ཞི་བས་ན། དམ་པའི་
བདག་གི་ཕ་རོལ་ཏུ་ཕྱིན་པ་ཡིན་ཞིང་། སྡུག་བསྔལ་མ་ལུས་པ་འགགས་པས་
ཡིད་ཀྱི་རང་བཞིན་གྱི་ཕུང་པོ་དང་ཀུན་འབྱུང་མཐའ་དག་སྤངས་པས་དེའི་རྒྱུ་
མ་རིག་བག་ཆགས་ཀྱི་སའི་ཉོན་མོངས་པ་དང་ཟག་པ་མེད་པའི་ལས་ཐམས་
ཅད་ཀྱང་ལོག་ཅིང་ཟད་པའི་ཕྱིར་བདེ་བ་ཡི་ཕ་རོལ་ཏུ་ཕྱིན་པ་ཉིད་ཡིན་ནོ། །
དེ་ལྟར་སྲིད་པ་འཁོར་བ་དང་ནི་ཞི་བ་མྱ་ངན་ལས་འདས་པ་དག་མཐར་ཐུག་
པའི་དོན་དུ་ན་རང་བཞིན་མཉམ་པ་ཉིད་དུ་རྟོགས་པའི་ཕྱིར་དོན་གཉིས་རྒྱུན་
མི་འཆད་ཅིང་རྟག་པའི་ཕ་རོལ་ཏུ་ཕྱིན་པའོ། །དུས་བཞི་ཆེ་ཆུང་གི་སྐབས་སུ་
གཟའི་ལོངས་སྤྱོད་ཅེས་པ་ནི། གཟའ་ཟླ་བས་ཞག་སུམ་ཅུས་རྒྱུ་སྐར་འཁོར་
ལ། དེའི་ཕྱེད་ཟླ་བའི་དཀར་ནག་གི་ཕྱོགས་ཏེ་ཞག་བཅོ་ལྔ་དང༌། ཉི་མས་
བསྒྲོད་པ་གཉིས་ཀྱིས་རྒྱུ་སྐར་འཁོར་ལོ་ལོངས་སྤྱོད་པར་གྱུར་ལ། དེའི་ཕྱེད་ཀྱི་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བསྒྲོད་པ་གཅིག་དག་དང༌། ས་སྐྱེས་མིག་དམར་གྱིས་ཟླ་བ་བཅོ་བརྒྱད་ཀྱི་
ཡུན་ལ་རྒྱུ་སྐར་བགྲོད་ལཾ། དེའི་འཁོར་ཕྱེད་ཟླ་བ་དགུ་རྣམས་དག་གིས་མཚན་
མོ་ལ་རྩི་ཞིང་འཁོར་བྱེད་གཞན་ནི་ཉིན་མོའི་ཆར་ཆུ་ཚོད་སུམ་ཅུའི་ཆ་ཉིད་དུ་
རྩིའོ། །བླ་མའི་ཞེས་ཕུར་བུའི་ལོ་བཅུ་གཉིས་ཀྱིས་རྒྱུ་སྐར་འཁོར་ཡང་ཞག་
བོརཾ་སྟེ་དེའི་ལྷག་མའི་ཕྱེད་ལོ་དྲུག་ཏུ་འགྱུར་པ་ཡིན་ནོ། །པ་སངས་ཀྱི་ཡང་
འཁོར་ཕྱེད་བགྲོད་པར་ འགྱུར་ཏེ་ཟླ་སྐྱེས་ཀྱི་ ཡང་བགྲོད་པའོ། །ཞེསཾ་ལྷག་
སངས་གཉིས་ཀྱི་དཀྱིལ་འཁོར་ཉི་མ་དང་མཾཚུངསཾ་པའི་ཕྱིར། ཚེས་ཞེས་བྱ་
བའི་ལོ་བཅོ་ལྔ་ནི་ཉི་སྐྱེས་ཞེས་པ་སྤེན་པའི་འཁོར་ཕྱེད་ཀྱི་འཁོར་བ་སྟེ། དེསཾ་
ལོ་སུམཾ་ཅུ་ལ་རྒྱུ་སྐོར་འཁོར་ལོ་འཁོར་རོ། །དེ་བཞིན་དུ་མུན་ཅན་སྒྲ་གཅན་གྱི་
འཁོར་ཕྱེད་ལོ་དགུ་ཡིན་ནོ། །དེ་ལྟར་གཟའ་བརྒྱད་པོའི་བགྲོད་ཞག་དེ་དག་
ཐམས་ཅད་གཅིག་ཏུ་བསྡུས་པ་ནི། ལོ་སོ་གཉིས་དང་ཟླ་བ་གསུམ་ཟླ་བའི་
ཕྱེད་ཞིག་བཅོ་ལྔ་འོང་བ་ཡིན་ཏེ། ཉི་སངས་ལྷག་གསུམ་གྱི་བགྲོད་པ་གསུམ་
ལ་ལོ་གཅིག་དང་ཟླ་བ་དྲུག དེ་སྟེང་མིག་དམར་གྱི་ཟླ་བ་དགུ་བསྣན་པས་ལོ་
གཉིས་དང་ཟླ་བ་གསུམ། ཕུར་སྤེན་སྒྲ་གཅན་གསུམ་གྱི་ལོ་བསྡོམ་པ་སུམ་ཅུ་
ཡིན་ལ། དེ་གོང་གི་ལོ་ལ་བསྣན་པས་ལོ་སོ་གཉིས་དང་ཟླ་བ་གསུམ། ཟླ་བའི་
ཞག་བཅོ་ལྔ་དང་བཅས་པས་དེ་ལྟར་གྱུར་བ་ཡིན་ནོ། །དེ་དག་གཟའ་བརྒྱད་
པོ་རྒྱུ་སྐར་གྱི་འཁོར་ཕྱེད་ལ་ལོངས་སྤྱོད་པའི་ཆ་ལས་བཏགས་པའི་གཟའི་ཞག་
ཕྱེད་བརྩི་ཚུལ་ཡིན་ནོ། །དེ་ལྟར་གཟའི་ཞག་ཕྱེད་དང་བཅས་པའི་ཉིན་ཞག་
གཅིག་གི་གྲངས་སུ་ལོངས་པ་གཟའ་བརྒྱད་ཀྱིས་ཁོར་ཕྱེད་གསུམ་སྤྱད་པའི་ལོ་
དེ་དག་ལསཾ་ཀྱང་སྙིང་སྟོབས་དང་རྡུལ་དང་མུན་པའི་དབྱེ་བས་གནས་སྐབས་
གསུམ་དུ་བཞག་པ་ཡིན་ལ། ཚུལ་དེས་སྐྱེ་བུའི་ལོ་བརྒྱར་འགྱུར་ཏེ་དེ་ལྟར་ན་
128



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
གནས་སྐབས་གསུམ་གྱི་ལོ་དགུ་བཅུ་རྩ་དྲུག་དང༌། ཟླ་བ་བཅུ། ཞག་བཅོ་ལྔ་
རྣམས་ནི་དུས་ཀྱི་འཁོར་ལོའི་དམན་པ་ཡིན་ནོ་ཞེས་དབུགས་གཅིག་གི་སོ་ཆ་
ཡེ་རླུང་གི་ཐོབ་སྒོལ་ལོ་གསུམཾ་དང་ཕྱོགས་གསུམ་གྱིས་ཉུང་བ་ཡིན་པས་དེ་ལ་
དེ་བསྣན་ན་ལོ་བརྒྱ་འགྱུར་བ་ཤེས་པར་བྱའོ། །དེ་ཡང་མི་རྣམས་ཀྱི་ནི་ལོ་བརྒྱ་
དག་ཀྱང་ཞེས་པ་བསྒྱུར་ བྱའོ། །སྒྱུར་བྱེད་ནི་གཟའ་རྣམས་དག་གི་ལོ་ཡི་
ལོངས་སྤྱོད་ཡིན་ལ། དེ་གང་ཞེ་ན་གཟའ་སོ་སོའི་དཀྱིལཾ་འཁོར་ལན་གཅིག་
འཁོར་བའམ་རྫོགས་པ་གཟའ་སོ་སོའི་ཞག་གཅིག་ཡིན་ལ། དཀྱིལ་འཁོར་གྱི་
ཕྱེད་ནི་ཞག་ཕྱེད་དུ་བརྩིའོ། །སྔར་བཤད་པ་ལྟར་ཟླ་བའི་ཞག་བཅོ་ལྔ་སོགས་
ནས་སྒྲ་གཅན་གྱི་ལོ་དགུའི་བར་གྱི་ཆ་རྣམས་བསྡོམས་པས་ལོ་སོ་གཉིས་དང་
ཟླ་བ་གསུམ་ཞག་བཅོ་ལྔ་ནི་གཟའ་རྣམས་བསྡོམ་པའི་ཞག་ཕྱེད་ཡིན་ལ། དེ་
གསུམ་གྱིས་བསྒྱུར་བས་ལོ་གོ་དྲུག་དང་ཟླ་བ་བཅུ་ཞག་བཅོ་ལྔ་ནི་གཟའ་
རྣམས་ཀྱི་ཞག་གཅིག་དང་ཞག་ཕྱེད་དོ། །དེ་ལ་བུ་ལོན་དུས་ཀྱི་འཁོར་ལོའི་
དབུགས་ཡེ་རླུང་གི་ཐོབ་སྐལ་ལོ་གསུམ་ཕྱོགས་གསུམ་བསྣན་པས་ མི་ལོ་
བརྒྱར་ལོངས་ཤིང༌། དེ་ཉིད་གཟའ་ཞག་གཅིག་དང་ཞག་ཕྱེད་དུ་བརྩིས་ནས།།
དེ་གཉིས་ཀྱིས་བསྒྱུར་བས་གཟའི་ཉིན་ཞག་གསུམ་གྱི་མི་ལོ་ཉིས་བརྒྱ། དེ་
བཅུས་བསྒྱུར་བས་གཟའི་ཉིན་ཞག་སུམ་ཅུ་ལ་མིའི་ལོ་སྟོང་ཕྲག་གཉིས། དེ་
བཅུ་གཉིས་ཀྱིས་བསྒྱུར་བས་གཟའི་ཉིན་ཞག་སུམ་བརྒྱ་དྲུག་ཅུ་ནི་སྐབས་
འདིར་བཤད་པའི་གཟའི་ལོ་གཅིག་སྟེ། འདི་ལ་མིའི་ལོ་སྟོང་ཕྲག་ཉི་ཤུ་རྩ་བཞི་
ཡོད་དོ། །དེ་ལྟ་བུའི་གཟའི་ལོ་ཡི་ལོངས་སྤྱོད་མི་ལོ་ཉི་ཁྲི་བཞི་སྟོང་དེ་ཉིད་ཀྱིས་
ནི་མི་ལོ་བརྒྱ་བོ་དེ་བསྒྱུར་བར་བྱའོ། །དེ་ལྟར་བསྒྱུར་བས་མི་ལོ་ས་ཡ་གཉིས་
དོང་འབུམ་ཕྲག་བཞི་ནི་གཟའ་རྣམས་ཀྱི་བུ་ལོན་དང་བཅས་པའི་ལོ་སྟེ་བུ་ལོན་
129



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
གྱི་འབྲིད་པར་བྱ་བའི་གཞིའོ། །དེ་གནས་སྟེང་འོག་གཉིས་བཞག་ནས་འོག་
མར་ཕྱོགས་ཀྱི་ཞེས་བཅུ་ཆས་ཐོབ་པ་ཉིས་འབུམ་བཞི་ཁྲི་དེ་ནི་སྟེང་མ་ལ་བུ་
ལོན་དུ་འགྱུར་བས་སྟེང་གི་ཕུང་བོ་དག་ལ་སྦྱང་བར་བྱའོ། །སྦྱང་ལྷག་འབུམཾ་
ཕྲག་ཉི་ཤུ་རྩ་གཅིག་དང་ཁྲི་ཕྲག་དྲུག་གི་མིའི་ལོ་གྲངས་གང་དག་རྣམས་ནི་
དུས་བཞི་ཆེན་པོའི་དུས་ཀྱི་ཕྱེད་ལ་རྫོགས་པའོ། །དེ་ཡང་དུས་ཕྱེད་འདི་ལཾ་
རྫོགས་ལྡན་ལ་རྐང་བ་བཞི་ཀཾ་ཚང་བས་དེའི་བཞི་དང་སུམ་ལྡན་གྱི་རྐང་བ་
གཅིག་དང་ལྔ་རྫོགས་ལ་དེ་ལྔ་མཁའ་སོགས་དཀྱིལ་འཁོར་ལྔ་སྐྱེད་རིམ་གྱིས་
འབྱུང་བ་གཙོ་བོ་སྲིད་རྩེ་བའི་རྩ་གཡོན་པ་ལ་སྲོག་ཡང་དག་པར་རྒྱུ་བའོ། །
སླར་ཡང་སྔ་མའི་ལོའི་ཕུང་པོ་གཉིས་པ་ཉིད་ཀྱིས་ཕྱེད་རྫོགས་ཏེ་དེའི་རིང་ལ་
སུམ་ལྡན་གྱི་རྐང་བ་གོང་གི་ལྷག་མ་གཉིས་དང་། ཉིས་ལྡན་གྱི་རྐང་བ་གཉིས་
དང་རྩོད་ལྡན་གྱི་རྐང་བ་གཅིག་སྟེ་ལྔ་རྫོགས་སོ། །འདི་དག་ནི་ས་སོགས་སྡུད་
རིམ་གྱིས་ཤར་བའི་འབྱུང་བ་ལྔའི་དཀྱིལ་འཁོར་ནི་གཙོ་བོ་སྲིད་རྩེ་བའི་རྩ་
གཡས་པ་ནས་སྲོག་ཡང་དག་པར་རྒྱུ་བའི་དཀྱིལ་འཁོར་ལྔ་འབབ་པའོ། །དེ་
ལྟར་ན་གཙོ་བོ་སྲིད་རྩེ་བའི་གཡས་གཡོན་གྱི་རྒྱུ་བ་བཅུ་བོ་བསྡོམ་པས་ངེས་
པར་དུས་བཞི་པོ་རྣམས་ཀྱི་ལོ་ཡི་གྲངས་ཏེ་མི་རྣམས་ཀྱི་ལོ་ས་ཡ་བཞི་དང་
སུམཾ་འོབུམ་ཉི་ཁྲི་དག་ཏུ་ནི་རབ་ཏུ་འགྱུར་རོ། །སྲིད་རྩེའི་དབུགས་རེ་ལ་མི་ལོ་
ཉི་ཁྲི་ཆིག་སྟོང་དྲུག་བརྒྱ་ཡོད་ཅིང་སྐབས་འདིའི་གཙོ་བོའི་དབུགས་རེ་སྔ་མའི་
བཅོ་བརྒྱད་ཀྱི་ཆ་མིའི་ལོ་སྟོང་དང་ཉིས་བརྒྱ་ལས་མེད་ཀྱང་གཙོ་བོ་ཆེ་ཆུང་
གཉིས་ཡོད་པས་འདི་ཆུང་བའི་དབང་དུ་བྱས་པ་ཡིན་པར་ཀུན་མཁྱེན་གྱིས་
མཛད་པར་གྲགས་པའི་རྒྱུད་མཆན་ལས་གསུངས་སོ། །དུས་བཞི་ཆེན་པོའི་
ཚད་དེ་ལ་ཉིས་བརྒྱས་བགོས་པས་དུས་བཞི་ཆུང་ངུའི་མིའི་ལོའི་གྲངས་འཆར་
130



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
ཏེ་དུས་བཞི་ཆེན་པོའི་ཡུན་ལ་དུས་བཞི་ཆུང་ངུ་ཉིས་བརྒྱའི་ཚད་ཡོད་དོ། །དུས་
བཞི་སོ་སོའི་ལོ་གྲངས་ཀྱི་ཚད་ནི། སྟོང་བ་སྟོང་བ་ནམ་མཁའ་ཀླུ་དང་ལག་པ་
ཐུབ་པ་རི་བོང་ཅན་རྣམས་རྫོགས་ལྡན་དུས་ཀྱི་ཚད་དེ། ས་ཡཾ་གཅིག་དང་
བདུན་འབུམ་ཉི་ཁྲི་བརྒྱད་སྟོང་ངོ། །
གསུམ་ལྡན་ལ་ནི་ནམ་མཁའ་མཁའ་སྟོང་རོ་དང་དགུ་དང་ཉིན་བྱེད་ལོ་ཡི་
གྲངས་སུ་རé་ཏུ་གྲགས་ཞེས་གསུངས་པ་ལོ་ས་ཡ་གཅིག་དང་ཉིས་འབུམཾ་
དགུ་ཁྲི་དྲུག་སྟོང་ངོ། །སྟོང་བ་སྟོང་བ་མཁའ་དང་རིག་བྱེད་རོ་དང་ལག་འགྲོ་
ཞེས་པ་གཉིས་ལྡན་ལོར་ནི་ཡང་དག་སྟེ། །ཞེས་གཉིས་ལྡན་ལོ་གྲངས་བརྒྱད་
འབུམ་དྲུག་ཁྲི་བཞི་སྟོང་ཡིནཾ་ནོ། །སྟོང་བོ་ནམ་མཁའ་མཁའ་མིག་ཡོན་ཏན་ཆུ་
གཏེར་རྣམས་ཀྱི་ལོ་ཡི་གྲངས་ནི་རྩོད་པའི་དུས་ལ་འགྱུར། །ཞེས་རྩོད་ལྡན་གྱི་
ལོ་གྲངས་བཞི་འབུམ་སུམ་ཁྲི་ཉིས་སྟོང་ངོ༌ ། །དེ་བཞི་ཀ་གཅིག་ཏུ་བསྡོམ་པ་
དུས་བཞི་ཆེན་པོའི་ལོ་ནི་འདི་ དག་རྣམས་ཀྱིས་དུས་ཀྱི་མཐའ་རུ་གཟའ་ཡི་
ཚོགས་བརྒྱད་རྣམས་ཀྱི་རྩིས་འཕྲོ་དག་སྟེ་ལོངས་སྤྱོད་ཀྱི་རྒྱུ་བ་ཟིད་བྱེད་ཀྱི་
ལོའི་དབོ་ཟླ་བའི་གནམ་སྟོང་ལ་སྐར་མ་ནམ་གྲུའི་མཐར་ཁྱིམ་ནི་ལོངས་སྤྱོད་
ཀྱི་སྟོང་བ་དག་ལ་གནས་ཏེ་ཐིག་ལེ་འབའ་ཞིག་ཏུ་ཤར་བ་ལ་གཟའ་ཐམས་
ཅད་སྟོང་བར་ཞུགས་པའི་ཐ་སྙད་བྱེད་དོ། །དེ་ཡང་དུས་བཞིའི་མཐར་གཟའ་
བརྒྱད་ཀྱི་རྒྱུ་བ་སྐར་མ་ནམ་གྲུའི་ཤར་མཐའ་དང་དགྲ་གཅན་ཐ་སྐར་གྱི་ནུབ་
མཐའ་དང་དུས་མེ་གནས་པའི་ཕྱེད་ཀྱི་མཐར་ཐ་སྐར་ལ་མ་ཟིན་པའི་འཚམས་
དེ་ཁྱིམ་ནི་ལོངས་སྤྱོད་ཀྱི་སྟོང་བ་དག་ལ་གནས་སོ། །དུས་བཞི་ལོ་དེ་རྣམས་
ལོ་གཅིག་གི་ཉིན་ཞག་སུམ་བརྒྱ་དྲུག་ཅུས་བསྒྱུར་ནས་གཟའ་སོ་སོའི་དཀྱིལ་
འཁོར་སུམ་བརྒྱ་དྲུག་ཅུས་བསྒྱུར་ཏེ་བགོས་པས་ལྷག་མེད་འཆར་རོ། །དེ་ལ་
131



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
འདི་སྐད་དུ། དུས་བཞིའི་ལོ་གྲངས་ཇི་སྙེད་པ། །སུམ་བརྒྱ་དྲུག་ཅུས་བསྒྱུར་བ་
ལ། །གཟའ་རྣམས་རང་རང་དཀྱིལ་འཁོར་ལོ། །སུམ་བརྒྱ་དྲུག་ཅུས་བསྒྱུར་བ་
ཡི། །ཞག་གི་བགོས་པའི་སྙེད་པ་དོར། །ལྷག་མ་མེད་ཕྱིར་སྟོང་བར་ཞུགས། །
བསིལ་ཟེར་ཅན་ནི་སུམ་ཅུ་ཞག །ཉི་ལྷག་པ་སངས་མཇུག་རིངས་ཀྱི། །ཉིན་
ཞག་མཁའ་རོ་མེ་ཉིད་དེ། །མིག་དམར་ཟླ་བ་བཅོ་བརྒྱད་དོ། །ཕུར་སྤེན་སྒྲ་
གཅན་རིམ་པ་བཞིན། །ཉི་མ་༡༢མཁའ་མེ་༣༠སྐྱོན་༡༨གྱི་ལོ། །གཟའ་ཡི་བྱེད་
པའི་དཀྱིལ་འཁོར་ཡིན། །ཞེས་པ་ལྟར་ཤེས་པར་བྱའོ། །འོན་ཀྱང་དགྲ་གཅན་
ལ་ཅུང་ཟད་དཔྱད་རྒྱུ་སྣང་ངོ། །ཟད་བྱེད་ལོའི་དཔྱིད་འབྲིང་གི་མཐའ་དེ་ལས་
སླར་ཡང་སྐར་མའི་དང་བོ་ཐ་སྐར་དང་ནམ་གྲུ་ལ་སོགས་པ་ནས་རིམ་བཞིན་
གཟའ་རྣམས་ཀྱིས་ལོངས་སྤྱོད་པོ་དག་དང༌། ལོ་ཡི་དོང་བོ་རབ་བྱུང་ཞེས་བྱ་བ་
དང༌། དེ་བཞིན་དུ་ཟླ་བའི་ཐོག་མ་ནག་པའི་ཟླ་བ་ཡིན་པ་སོགས་ཤེས་པར་
བྱའོ། །དེ་ཡང་ནང་དུ་ཉིན་ཞག་བརྒྱ་ཕྲག་གཉིས་ཀྱི་དབུགས་ཀྱི་གྲངས་ཀྱིས་
དུས་བཞི་ཆེན་པོའི་ལོ་གྲངས་རྣམས་སུ་འགྱུར་ཏེ། གང་ཞེ་ན་དབུགས་ས་ཡ་
བཞི་དང་འབུམ་ཕྲག་གསུམ་དང་ཉི་ཁྲིའི་གྲངས་ཚང་བས་ཡིན་ནོ། །ཕྱི་རོལ་དུ་
ནི་ལོ་ས་ཡ་བཞི་དང་སུམ་འབུམ་ཉི་ཁྲིའི་གྲངས་དེས་ཕྱི་རོལ་གྱི་དུས་བཞི་ཆེན་
པོའི་ཚད་རྫོགས་པ་ཡིན་ནོ། །རྫོགས་ལྡན་ལ་རྐང་བ་བཞི་གསུམ་ལྡན་ལ་རྐང་
བ་གསུམ་གཉིས་ལྡན་ལ་རྐང་བ་གཉིས་རྩོད་ལྡན་ལ་རྐང་བ་གཅིག་ཡོད་པས།
རིམ་བཞིན་ཞག་བརྒྱད་ཅུ་དྲུག་ཅུ་བཞི་ཅུ་ ཉི་ཤུའི་དབུགས་ཀྱི་གྲངས་དང་
མཚུངས་པ་ཡིན་ནོ། །ཞག་ཉི་ཤུའི་དབུགས་གྲངས་ཀྱི་ལོ་དེ་བཅུས་བསྒྱུར་བས་
ས་ཡ་བཞི་དང་སུམ་འབུམ་ཉི་ཁྲི་གྱུར་བ་ནི་དུས་བཞི་ཆེན་པོའི་ཚད་ཡིན་ནོ། །
ཚད་འདི་དག་གིས་གཟའ་རྣམས་ཀྱི་རྩིས་འཕྲོ་སྟོང་བར་འཇུག་པ་ཡིན་ལ། དེ་
132



བཀའ་བསྡུ་བཞི་བའི་ཟུར་མཚན་ཉིན་བྱེད་སྣང་བ།
ལྟར་ཕྱི་ནང་གི་དུས་བཞིའི་འཁོར་ལོ་རེ་རྫོགས་པ་དེའི་ཚེ་སྐྱེས་བུ་དེའི་སྲོག་
དབུ་མར་ཞུགས་པའི་ཐ་སྙད་བྱེད་དོ། །ཀུན་མཁྱེན་གྱིས་མཛད་པར་གྲགས་
པའི་རྒྱུད་མཆན་ལས། དུས་བཞི་ཆེན་པོ་འདིའི་རྩོད་ལྡན་གྱི་མཇུག་དང་བསྟན་
པ་འདིའི་དུས་བཞིའི་རྩོད་ལྡན་གྱི་མཇུག་མཉམ་དུ་རྫོགས་པ་ན་ཤམྦྷ་ལ་ནས་
རིགས་ལྡན་དྲག་པོ་ལྷ་ཆེན་བཅུ་གཉིས་སོགས་ཀྱིས་འཁོར་དང་བཅས་པ་བྱོན་
ནས་ཀླ་ཀློ་འཇོམས་པར་མཛད་དོ། །ཞེས་གསུངས་པ་ལ་བརྟེན་ནས་དུས་བཞི་
ཆེན་པོའི་མགོ་མཇུག་ཀྱང་ཤེས་པར་བྱའོ། །དུས་བཞི་ཆུང་བ་ནི་བསྡུས་རྒྱུད་
ལས། ལྷུན་པོའི་རྒྱབ་ཀྱི་ཞེས་སོགས་ཀྱིས་བསྟན་ཏེ། འདིས་འཛམ་གླིང་ཆེན་
པོའི་ལས་ཀྱི་ས་དུམ་བུ་བཅུ་གཉིས་སུ་དེ་བཞིན་གཤེགས་པའི་ཆོས་འཇུག་
པའི་ཚུལ་བསྟན་པ་སྟེ། དེ་གང་ཞེ་ན་རི་རབ་ལྷུན་པོའི་རྒྱབ་སྟེ་ཕྱི་རོལ་ཉིད་ཀྱི་
ཕྱོགས་ལས་ཀྱི་ས་དུམ་བུ་བཅུ་གཉིས་པོ་རྣམསཾ་སུ་ནི་ས་གཞི་དག་ལ་ལྷ་མིན་
ཀླ་ཀློ་རྣམས་ཀྱིས་རྒྱལ་བར་དཀའ་བ་རིགས་ལྡན་དྲག་པོའི་འཁོར་ལོ་ཅན་
འཁོར་བར་འགྱུར་ཏེ། སའི་དུམ་བུ་བཅུ་གཉིས་པོ་གང་དུ་དུས་གང་གི་ཚེ་
འཁོར་ཞེ་ན། དུམ་བུ་གང་དུ་ཐོག་མར་དེ་བཞིན་གཤེགས་པའི་ཆོས་ནི་ཞུགས་
ནས་རྫོགས་ལྡན་དུ་ཡོད་པ་དེ་རིམ་གྱིས་གསུམ་ལྡན་དང་གཉིས་ལྡན་དང་རྩོད་
ལྡན་དུ་གྱུར། དེ་དུས་སུ་དེ་བཞིན་གཤེགས་པའི་ཆོས་ནི་རྣམ་པར་ཉམས་ཤིང་
དུས་བཞི་སྔ་མའི་རྩོད་པའི་དུས་ལ་ཆོས་མིན་རབ་ཏུ་འཇུག་པ་དེ་དང་དེར་ནི་
ཆོས་ཀྱི་འཁོར་ལོ་ཅན་རབ་ཏུ་བགྲོད་པར་བྱེད་ཅིང་རིམ་པས་འཁོར་བར་བྱེད་
དེ། ཆོས་མིན་འཛིན་པ་ཀླ་ཀློ་རྣམས་དང་ཀྱང་ཡིག་གིས་བསྡུས་པ་ལྷ་མིན་
རྣམས་དང་བཅས་པ་འཁོར་ལོ་ཅན་གྱིས་གཡུལ་དུ་བཅོམ་སྟེ་སངས་རྒྱས་པ་
རང་གི་ཆོས་ལ་དགོད་པ་ཉིད་དུ་བྱས་ནས་སླར་ཡང་མདུན་དུ་བདེ་བ་ཆེན་པོའི་
133



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
གནས་ཉིད་དུ་རྣམ་པར་རྒྱུ་སྟེ། རྒྱུད་མཚན་དུ། འཁོར་ལོ་ཅན་རིགས་ལྡན་
རྒྱལ་པོ་རང་གི་མདུན་ནམཾ་སྔོན་ན་གནས་པ་བདེ་བ་ཆེན་པོའི་གནས་ཉིད་དུ་
རྣམ་པར་རྒྱུ་བ་སྟེ་གཤེགས་པར་མཛད་དོ། །ཞེས་གསུངས། དེ་ལྟར་དུམ་བུ་
སོ་སོར་ཆོས་དང་ཆོས་མིན་དར་བའི་ཆ་ལས་བཏགས་པའི་དུས་བཞི་ནི་རྫོགས་
ལྡན་དང་གསུམ་ལྡན་དང་གཉིས་ལྡན་དག་དང་རྩོད་པའི་དུས་ཞེས་པའི་མིང་
ཅན་གྱི་བསྟནཾ་པའི་དུས་བཞི་གཞན་ནི་ཞེས་བསྒལཾ་བ་རྫོགས་ལྡན་སོགས་ཀྱི་
དུས་བཞི་ཆེན་པོ་ལས་བཞན་པ་དེ་ནི་ ས་ཡི་རྩིབས་བཅུ་གཉིས་སུ་རིམ་པར་
འཁོར་བ་བསྟན་པའི་འཕེལ་འགྲིབ་ཀྱི་དུས་ཀྱི་སྦྱོར་བ་སྟེ་ཞག་གཅིག་ལ་དུས་
སྦྱོར་གསུམ་གྱི་བདག་ཉིད་ཀྱི་མཚམས་བཞིའི་དབྱེ་བ་དག་གིས་སྔ་ཕྱི་རིམ་
ཅན་དུ་འབྱུང་བ་ལྟར་དུས་བཞི་བོ་སྔ་ཕྱི་རིམ་ཅན་དུ་འབྱུང་བོར་འགྱུར་ཏེ། ཇི་
ལྟར་ཞེ་ན། སའི་དུམ་བུ་གང་དུ་ཆོས་མིན་ཀླ་ཀློ་འཇོམས་པའི་སྟོབསཾ་དང་ལྡན་
པ་ཆོས་ཀྱི་འཁོར་ལོ་ཅན་དེ་རབ་ཏུ་ཞུགས་པ་དེར་ནི་ཡང་དགོ་པའི་ཆོས་མ་
ཉམས་པར་ཡོད་པའི་ ཕྱིར། སངསཾ་རྒྱས་ཀྱི་ལུང་དང་རྟོགས་པའི་བསྟན་པ་
ཡོངས་སུ་རྫོགས་པའི་རྫོགས་ལྡན་གྱི་དུས་བགྲོད་དེ་ཞེས་པ་གནས་པ་ཞེས་
པའི་དོན་ཏོ། །ཆོས་ཀྱི་རྒྱལ་པོའི་རྒྱབ་ཏུ་སྟེ་རྗེས་སུ་རྫོགས་ལྡན་གྱི་དུས་ཀྱི་
མཐར་ཆོས་ཀྱི་རྐང་བ་བཞི་ཆ་གཅིག་མེད་པ་ནས་གསུམ་ལྡན་གྱི་མགོ་ཡིན་ལ།
དེ་ནས་བརྩམས་ཏེ། གསུམ་ལྡན་གྱི་མཐར་རྐང་བ་གསུམ་པ་ལ་ཐུག་གི་བར་
གསུམ་ལྡན་དུ་འགྱུར་རོ། །རྒྱུད་མཆན་ལྟར་དུས་བཞི་སྔ་མའི་རྩོད་པའི་དུས་
ཀྱང་རྒྱལ་བོའི་མདུན་དག་ཏུ་སྟེ་སྔོན་དུ་འབྱུང་སྟེ་རྩོད་པའི་མཐར་ཆོས་ཀྱི་རྐང་
བ་གསུམ་ཉམས་ཟིན་ནཾས་རྐང་བ་བཞི་བའི་དུས་ནའོ། །རྩོད་ལྡན་དང་གསུམ་
ལྡན་གཉིས་ཀྱི་བར་དུ་ཆོས་ཀྱི་རྐང་བ་གཉིས་ཉམས་ཟིན་ནས་གསུམ་པའི་
134



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
དུས་སུ་གཉིས་ལྡན་ཡིན་ནོ། །དེ་ལྟར་ལས་ཀྱི་ས་ཁྱིམ་གྱི་འཁོར་ལོ་རྩིབས་
བཅུ་གཉིས་པོ་རེ་རེ་ལ་སངས་རྒྱས་ཀྱི་རྫོགས་ལྡན་གྱི་ཆོས་དང༌། གསུམ་ལྡན་
སོགས་རིམ་གྱིས་འཇུག་པའི་དབང་གིས་འཁོར་བ་ཡིན་པའོ། །གོང་གི་རྒྱབ་ཏུ་
ཞེས་པ་ཙ་མི་ལོ་ཙ་བས་ཕྱི་རུ་དང་། རྭ་དང་རྨ་ལོ་ཙ་བས་རྗེས་སུ་ཞེས་བསྒྱུར་
བ་དང༌། མདུན་ཞེས་པ་ཡང་རྭ་དང་རྨས་སྔོན་ཞེས་བསྒྱུར་བའོ། །དེ་ཡང་བོད་
ཀྱི་དུས་འཁོར་པ་སྔ་མ་ཕལ་ཆེ་བ་དག རྒྱུད་ལས། ལྷུན་པོའི་རྒྱབ་ཀྱི་ཕྱོགས་
རྣམས་སུ་ནི་ས་གཞི་དག་ལ་ལྷ་མིན་རྣམས་ཀྱིས་རྒྱལ་བར་དཀའ་བ་འཁོར། །
ཞེས་སོགས་འཇིག་རྟེན་ཁམས་ལེའི་ཚིགས་བཅད་ཉེར་གཉིས་པ་ལ་སོགས་པ་
གསུམ་གྱི་རྒྱུད་དང་དེའི་འགྲེལ་པ་དང་། རྫོགས་ལྡན་གསུམ་ལྡན་གཉིས་ལྡན་
རྩོད་པའི་དུས་ནི་ནུས་པའི་དུས་ཀྱིས་ས་གཞི་དག་ལ་ངེས་པར་རྒྱུ། །ཞེས་པའི་
དོན། འཛམ་གླིང་ཆེན་པོའི་ས་དུམ་བུ་བཅུ་གཉིས་ལ་སངས་རྒྱས་ཀྱི་ཆོས་ཀྱི་
དབང་དུ་བྱས་པའི་དུས་བཞི་ནུས་པ་སྟེ་འོག་མིན་པའི་ཉིན་ཞག་གཅིག་དང་མི་
ལོ་ཉི་ཁྲི་ཆིག་སྟོང་དྲུག་བརྒྱའི་ཚད་དུ་འཇུག་པ་ཡིན་ལ། དེ་ཉིད་ས་དུམ་བུ་
བཅུ་གཉིས་པོ་ལ་སངས་རྒྱས་ཀྱི་བསྟན་པ་སྤྱིར་གནས་པའི་ཚད་དང་། དེ་ལ་
ཡང་རྫོགས་ལྡན་གསུམ་ལྡན་གཉིས་ལྡན་རྩོད་ལྡན་རྣམས་ལ་ལོ་གྲངས་ལྔ་སྟོང་
བཞི་བརྒྱ་རེ་དང༌། གླིང་རེ་རེའི་བགོས་སྐལ་ལ་བསྟན་པ་ལོ་སྟོང་བརྒྱད་བརྒྱ་
རེ་གནས་པར་འདོད། ཁ་ཅིག་དུས་བཞིའི་མགོ་དེ་བཞིན་གཤེགས་པས་ཆོས་
བསྟན་པའི་དུས་དེ་ཉིད་ནས་འཛིན་པར་འདོད། མཁས་གྲུབ་རྗེས་དུས་འཁོར་
འགྲེལ་ཆེན་དེ་ཉིད་སྣང་བར། སངས་རྒྱས་ཤཱཀྱ་ཐུབ་པའི་བསྟན་པ་འདི་ལ་
དུས་བཞི་སྔ་ཕྱི་གཉིས་ལས། སྔ་མ་ལོ་གྲངས་སུམ་སྟོང་ཉིས་བརྒྱ་ལྔ་བཅུ་ང་ལྔ་
དང༌།དུས་བཞི་ཕྱི་མའི་ལོ་གྲངས་སྟོང་བརྒྱད་བརྒྱ་བསྡོམས་པས་ལོ་ལྔ་སྟོང་ལྔ་
135



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བཅུ་རྩ་ལྔ་འབྱུང་བའི་སྟེང་ནས་སྟོན་པ་སངས་རྒྱས་ནས་མྱ་ངན་ལས་འདས་ཀྱི་
བར་ལོ་བཞི་བཅུ་རྩ་དྲུག་ཕྲི་བ་ན་ལོ་ལྔ་སྟོང་དང་དགུ་འབྱུང་ཞིང་། དེ་ནི་མདོ་
སྡེ་རྣམས་སུ་སངས་རྒྱས་འདས་ནས་བསྟན་པ་ལོ་ལྔ་སྟོང་གནས་པར་གསུངས་
པ་དང་ལོ་དགུ་ཙམ་ལས་ཤིན་ཏུ་མཐུན་ཞིང་། ལོ་དགུ་ཙམ་རགས་རྩིས་དང་
ཞིབ་རྩིས་ཀྱི་ཁྱད་ཡིན་པར་གསུངས་སོ། ། འཇུ་མི་ཕམ་པས་འདིས་སྐབས་
སུ་དུམ་བུ་གསུམ་རེ་དུས་རེ་རེས་ཁྱབ་ཚུལ་གྱིས་བཤད་པ་མཛད་དོ། །འཁོར་
ཚུལ་འདི་ནི་རིགས་ལྡན་དྲག་པོ་འཁོར་ལོ་ཅན་དངོས་དུམ་བུ་བཅུ་གཉིས་སུ་
འཁོར་བ་དང་། དེ་དང་ཆ་འདྲ་བའི་སངས་རྒྱས་ཀྱི་བསྟན་པ་གླིང་བཅུ་གཉིས་
སུ་འཁོར་བའི་ཚུལ་ལའང་བཤད་དུ་ཡོད་ན་ཡང༌། རིགས་ལྡན་དྲག་པོ་འཁོར་
ལོ་ཅན་དངོས་ལ་འཆད་པ་མང་ངོ༌། །རང་ལུགས་ལ་ཀུན་མཁྱེན་དོལ་པོ་པས་
མཛད་པར་གྲགས་པའི་རྒྱུད་མཆན་དུ། ཐོག་མར་འཛམ་གླིང་ཆུང་ངུ་འདིར་
རིགས་ལྡན་དྲག་པོས་ཀླ་ཀློ་བཅོམ་སྟེ་སངས་རྒྱས་ཀྱི་ཆོས་རྫོགས་ལྡན་དུ་
མཛད་ཅིང་འཁོར་ལོ་ཅན་གྱི་དུས་བཞི་ལོ་སྟོང་བརྒྱད་བརྒྱར་གནས་པ་ནས་
བཟུང་སྟེ་ས་དུམ་བུ་བཅུ་གཉིས་པོ་ཐམས་ཅད་དུ་དུས་བཞི་ལོ་སྟོང་བརྒྱད་བརྒྱ་
རེ་གནས་པས་དུས་བཞི་འདིས་ས་དུམ་བུ་བཅུ་གཉིས་པོ་འཁོར་བ་ལ་མི་ལོ་ཉི་
ཁྲི་ཆིག་སྟོང་དྲུག་བརྒྱུར་འགྱུར། ཞེས་དང༌། དེ་ཡང་སའི་དུམ་བུ་འདིར་མ་
ཁའི་ཡུལ་དུ་ཀླ་ཀློ་ཞུགས་ནས་ལོ་སྟོང་བརྒྱད་བརྒྱ་ལོན་པ་ན་ཤམྦྷ་ལ་ནས་
རིགས་ལྡན་དྲག་པོ་ཆུ་བོ་ཤཱི་ཏའི་ལྷོ་ཕྱོགས་སུ་བྱོན་ནས་ཀླ་ཀློ་རྣམས་རང་གི་
ཆོས་ལ་བཀོད་ནས་འཁོར་ལོ་ཅན་གྱི་དུས་བཞི་ལོ་སྟོང་བརྒྱད་བརྒྱར་གནས་
ཤིང་དེ་བཞིན་དུ་སའི་དུམ་བུ་གཞན་རྣམས་སུ་ཀླ་ཀློ་ལོ་སྟོང་བརྒྱད་བརྒྱ་རེ་
གནས་པའི་རྗེས་སུ་འཁོར་ལོ་ཅན་གྱི་དུས་བཞི་ཡང་ལོ་སྟོང་བརྒྱད་བརྒྱ་རེ་
136



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
གནས་ལ་གཡས་སྐོར་གྱི་དུམ་བུ་དང་པོའི་ཀླ་ཀློའི་གནས་ཚད་རྫོགས་པ་ན་
དུམ་བུ་གཉིས་པར་ཀླ་ཀློ་འཇུག་ཅིང་དུམ་བུ་དང་བོའི་དུས་བཞི་རྫོགས་པ་ན་
དུམ་བུ་གཉིས་པར་དུས་བཞི་འཇུག་པའི་ཚུལ་གྱིས། ཞེས་གསུངས་སོ། ། དེ་
ལྟར་དུས་བཞི་བོ་དེ་རྣམས་དག་གི་ལོ་ཡི་ཚད་ནི་སྟོང་ཕྲག་ཉི་ཤུ་རྩ་གཅིག་རོ་
སྟེ་དྲུག་བརྒྱ་དག་དང་བཅས་པ་སྟེ། མི་ལོ་ཉི་ཁྲི་གཅིག་སྟོང་དྲུག་བརྒྱ་ཡིན་ནོ།།
དུས་བཞི་བོ་རེ་རེ་དག་གི་ཚད་ནི་དུས་དང་མདའ་སྟེ་ལྔ་བཅུ་ང་བཞི་ཡིས་
བརྒྱུར་བའི་མི་རྣམཾས་དག་གི་ལོ་བརྒྱ་གང་ཡིན་པའོ། །ཞེས་ལོ་ལྔ་སྟོང་བཞི་
བརྒྱ་ཡིན་ནོ། །དེ་ལྟར་ས་དུམ་བུ་བཅུ་གཉིས་པོ་ཐོམཾས་ཅད་དུ་ཡང་ཐོག་མར་
སངས་རྒྱས་ཀྱི་བསྟན་པའི་དུས་བཞིའི་དབྱེ་བ་བྱུང་བ་དེ་ཡི་ཐ་མ་རྩོད་ལྡན་གྱི་
དུས་སུ་ཀླ་ཀློའི་ཆོས་ནི་རབ་ཏུ་འཇུག་པ་སྟེ། ཀླ་ཀློའི་ཆོས་གནས་ཚད་ཀྱི་ལོ་ནི་
བརྒྱད་དང་བརྒྱ་ཕྲག་གཅིག་ཏུ་ཞེས་བསྒྱུརཾ་ཡང་འགྱུར་མི་ལེགས་པས་བརྒྱད་
དང་གཅིག་གི་བརྒྱར་ནི་ཞེས་པ་ཡིན་ལ། འབྲི་བགྲང་སྣོན་པ་གཡས་ནས་བྱ་
ཞེས་པ་ལྟར་བརྒྱད་དང་གཅིག་མས་ནས་ཡར་བཀོད་པ་བརྒྱས་བསྒྱུར་ན་སྟོང་
དང་བརྒྱད་བརྒྱ་འབྱུང་བ་དེ་ཡི་གྲངས་སུ་ངེས་པར་གནས་ཏེ་དེ་རྫོགས་ནས་ཀླ་
ཀློའི་ཆོས་ནི་ཉམས་པ་དག་ཏུ་འགྱུར་བའོ། །ཞེས་རིགས་ལྡན་རྒྱ་མཚོ་རྣམ་
རྒྱལ་སེང་གེའི་ཁྲི་ལ་འཁོད་པ་ནས་རིགསཾ་ལྡན་དྲག་པོ་ཁྲིར་བཞུགས་ཀྱི་ལོ་
རྫོགས་པའི་བར་ཡིན་ནོ། །འཇུ་མི་ཕམ་ཕྱོགས་ལས་རྣམ་རྒྱལ་དང༌། མཁས་
གྲུབ་དགེ་ལེགས་དཔལ་བཟང་སོགས་ཀྱིས་ཀྱང་དེ་ལྟར་བཞེད་དོ། །ཀླ་ཀློའི་
ཆོས་ནུབ་པ་དེ་ནས་ལོ་ནི་སྟོང་ཕྲག་གཉིས་ཏེ་བརྒྱ་ཕྲག་ཉི་ཤུ་ལ་ལག་པ་བརྒྱ་
དང་ཞེས་པ་ལོ་ཉིས་བརྒྱ་དང་བྲལ་བ་སྟོང་དང་བརྒྱད་བརྒྱར་འཁོར་ལོ་ཅནཾ་



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
གྱིས་གསོས་པའི་བསྟན་པའི་དུས་བཞིར་སངས་རྒྱས་ཀྱི་ཆོས་ནི་རབ་ཏུ་འཇུག་
པ་སྟེ་དུམ་བུ་བཅུ་གཉིས་སུ་འཇུག་པ་བསྡོམ་ན་མི་ལོ་ཉི་ཁྲི་ཚིག་སྟོང་དྲུག་
བརྒྱར་འགྱུར་བ་ཡིན་ནོ། །གླིང་བཅུ་གཉིས་པོ་ཐམས་ཅད་དུ་བསྟན་པ་ཕྱི་དར་
གྱི་དུས་བཞི་རྫོགས་ལྡན་གསུམ་ལྡན་གཉིས་ལྡན་རྩོད་པའི་དུས་བཞི་བོ་རྣམས་
ནི་མི་ལོ་སྟོང་དང་བརྒྱད་བརྒྱ་རེར་འཇུག་པའི་ལོ་གྲངོས་ཕྱོགས་གཅིག་བསྡོམ་
པ་ནི་འོག་མིན་པ་ནུས་པའི་མིང་ཅན་གྱི་ཞག་གཅིག་གི་ཚད་དེ་མི་ལོ་ཉི་ཁྲི་ཆིག་
སྟོང་དྲུག་བརྒྱ་ཉིད་ཀྱིས་ས་གཞི་དག་ལ་བསྟན་པའི་དུསཾ་བཞི་བོ་དེ་ལྟར་ངེས་
པར་རྒྱུ་ཞིང་འཁོར་བར་འགྱུར་རོ། །འཁོར་ལོའི་བསྒྱུར་བ་དུམ་བུ་བཅུ་གཉིས་
སུ་འཁོར་ཚུལ་ནི། བསྡུས་བརྒྱུད་ལས། ཆང་དང་ལན་ཚྭའི་ཞེས་སོགས་ཀྱིས་
བསྟན་ཏེ། ནང་གི་མཚོ་དྲུག་པ་ཆང་གི་རྒྱ་མཚོ་དང༌། ཕྱིའི་རྒྱ་མཚོ་བདུན་པ་
ལན་ཚྭའི་ཆུ་གཏེརགྱི་བར་ རམ་དབུས་སུ་ཐུབ་པ་སྟེ་གླིང་བདུན་པ་ས་ཡི་
དཀྱིལ་འཁོར་ལ་ནི་འཛམ་གླིང་ཆེན་པོ་ལས་ཀྱི་ས་ཡང་དག་པར་གནས་པ་དེ་
ཉིད་ཀྱི་ཕྱིའི་མཐའ་བསྐོར་དཔག་ཚད་འབུམ་ཕྲག་གསུམ་ལ་ཉི་མའི་དུམ་བུ་སྟེ་
གླིང་ བཅུ་ གཉིས་རྣམས་ སུ་མི་ ཡི་བདག་པོ་ཆོས་ཀྱི་ འཁོར་ལོས་སྒྱུརཾ་བ་རིམ་
པས་འཁོར་བར་འགྱུར་བ་ཡིན་ནོ། །གླིང་དུམ་བུ་བཅུ་གཉིས་པོ་དེ་དག་གི་ནང་
ནས་དུམ་བུ་གཅིག་འཛམ་གླིང་ཆུང་ངུ་འདི་ལ་དཔག་ཚད་སྟོང་ཕྲག་ཉི་ཤུ་རྩ་
ལྔ་སྟེ་ཡིན་ཞེས་པའོ། །དེ་ཡང་གླིང་བཅུ་གཉིས་མི་གསུངས་བར་དུམ་བུ་བཅུ་
གཉིས་ཞེས་གསུངས་བ་ནི་མཚན་མ་བཅུ་གཉིས་མ་ཡིན་པའི་གླིང་ཕྲན་གཞན་
དུ་མ་ཡོད་པ་འདུ་དགོས་པའི་ཕྱིར་དང༌། དེ་དག་ཐམས་ཅད་སྡོམས་པ་གླིང་
བདུན་པ་འཛམ་གླིང་ཆེན་པོ་ཞེས་བྱ་བའི་གླིང་གཅིག་ཏུ་གོ་དགོས་པའི་ཆེད་
ཡིན་པར་ལྷན་ཐབས་འོད་བརྒྱ་འབར་བ་ལས་གསུངས་སོ། །དུས་བཞི་ཆུང་བ་
138



བཀའ་བསྡུ་བཞི་བའི་ཟུར་མཚན་ཉིན་བྱེད་སྣང་བ།
ཤེས་པ་ལ་ཆོས་རྒྱལ་རིགས་ལྡན་རྣམས་ཀྱིས་ཁྲི་ལོ་སོགས་ཤེས་དགོས་པས་
འདིར་མདོར་བསྡུས་ཙམ་ཏཱ་ར་ནཱ་ཐའི་མཛད་པར་གྲགས་པའི་དུས་འཁོར་ཆོས་
འབྱུང་ལྟར་དང་པོར་བརྗོད་ན། བདག་ཅག་གི་སྟོན་པ་ཡང་དག་པར་རྫོགས་
པའི་སངས་རྒྱས་པའི་ཕྱི་ལོ་ནག་པ་ཟླ་བའི་ཉ་ལ། དཔལ་ལྡན་འབྲས་སྤུངས་
ཀྱི་མཆོད་རྟེན་ཆེན་པོར། དཔལ་ལྡན་རྒྱུ་སྐར་གྱི་དཀྱིལ་འཁོར་ཆེན་པོའི་སྐུར་
བཞེངས་ནས། འཁོར་ཕྱག་ན་རྡོ་རྗེའི་སྤྲུལ་བའི་༡ཆོས་རྒྱལ་ཟླ་བ་བཟང་བོ་ལ་
སོགས་པ་ལ་དུས་ཀྱི་འཁོར་ལོའི་རྩ་རྒྱུད་སྟོང་ཕྲག་བཅུ་གཉིས་པ་གསུངས་སོ།།
དེ་ནས་ཆོས་རྒྱལ་ཟླ་བཟང་གིས་འགྲེལ་བཤད་སྟོང་ཕྲག་དྲུག་ཅུ་པ་མཛད། རྒྱུ་
རིན་པོ་ཆེ་སྣ་ཚོགས་ལས་གྲུབ་པའི་དུས་ཀྱི་འཁོར་ལོའི་དཀྱིལ་འཁོར་བཞེངས།
རྩ་རྒྱུད་གསུངས་བའི་ལོ་གཉིས་པ་ལ། སའི་སྙིང་བོའི་སྤྲུལ་བ་སྲས་ལྷའི་དབང་
བོ་རྒྱལ་སྲིད་དུ་བསྐོས་ནས་ཆོས་ཀྱི་དབྱིངས་སུ་གཤེགས་སོ། །དེ་ནས་ས་
བཅུའི་དབང་ཕྱུག་སོ་སོའི་སྤྲུལ་བའི་སྐུ། ༢ལྷ་དབང་། ༣གཟི་བརྗིད། ༤ ཟླ་
བས་བྱིན། ༥ལྷའི་དབང་ཕྱུག ༦སྣ་ཚོགས་གཟུགས། ༧ལྷའི་དབང་ལྡན་ཏེ་
ཆོས་རྒྱལ་བདུན་དང་། དེ་རྗེས་༡འཇམ་དཔལ་གྱི་སྤྲུལ་བ་རིགས་ལྡན་འཇམ་
དཔལ་གྲགས་པ། དེའི་སྲས་སྤྱན་རས་གཟིགས་ཀྱི་སྤྲུལ་བ་༢རིགས་ལྡན་པདྨ་
དཀར་ དང༌། ས་བཅུའི་ སྤྲུལ་བའི་ སྐུ་ ༣བཟང་བོ། ༤རྣམ་རྒྱལ། (བཤེས་
གཉེན་བཟང་བོ། ༦ཕྱག་དམར། ༧ཁྱབ་འཇུག་སྦས་པ། ༨ཉི་མ་ གྲགས།
༩ཤིན་ཏུ་བཟང་བོ། ༡༠རྒྱ་མཚོ་རྣམ་རྒྱལ། ༡༡ རྒྱལ་དཀའ། ༡༢ཉི་མ། ༡༣སྣ་
ཚོགས་གཟུགས། ༡༤ ཟླ་འོད། ༡༥མཐའ་ཡས། ༡༦ས་སྐྱོང་། ༡༧དཔལ་སྐྱོང་།
༡༨སེངྒེ། ༡༩རྣམ་ པར་ གནོན་ པ། ༢༠སྟོབས་ པོ་ ཆེ། ༢༡མ་ འགགས་པ།
༢༢མི་ཡི་སེངྒེ། ༢ ༣དབང་ཕྱུག་ཆེན་པོ། ༢༤.མཐའ་ཡས་རྣམ་རྒྱལ། ༢༥འཁོར་
139



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ལོ་ཅན་ཏེ་རིགས་ལྡན་ཉི་ཤུ་རྩ་ལྔའོ། །ཆོས་རྒྱལ་ལྷ་དབང་ནས་བརྩམས་ཏེ་
མཐའ་ཡས་རྣམ་རྒྱལ་གྱི་བར་ཏུ་ཐམས་ཅད་ཀྱང་རྒྱལ་སྲིད་ལ་ལོ་གྲངས་རྒྱ་
ཕྲག་རེ་རེ་བཞུགས་པར་མཉམ་པ་ཡིན་ཞེས་གསུངས་སོ། ། རིགས་ལྡན་ཉི་མ་
གྲགས་སེང་ཁྲིར་འཁོད་ཙམ་ན་མ་ཁའི་ཡུལ་དུ་ཀླ་ཀློའི་ཆོས་ལྷག་པར་དར་
ནས་འཁོར་ལོ་ཅན་གྱི་ཀླ་ཀློ་འདུལ་ཁའི་བར་ལོ་སྟོང་དང་བརྒྱད་བརྒྱ་ཀླ་ཀློའི་
ཆོས་གནས་སོ། །རིགས་ལྡན་རྣམས་ལོ་རྒྱ་རེ་མཉམ་པ་དང༌། རིགས་ལྡན་ཉི་
མ་གྲགས་ཀྱི་དུས་སུ་ཀླ་ཀློ་དར་བ་དང༌། དེ་ནས་ཀླ་ཀློ་འདུལ་ཁའི་བར་ལོ་
སྟོང་དང་བརྒྱད་བརྒྱ་ཡོད་པ་སོགས་ནི་དུས་འཁོར་ཆོས་འབྱུང་ལྟར་རྣམ་གྲངས་
སུ་བརྗོད་པ་ཡིན་པའོ། །དུས་འཁོར་ཆོས་འབྱུང་ནི་ཏཱ་ར་ནཱ་ཐས་མཛད་པར་
གྲགས་ཀྱང་གང་གི་སློབ་མ་ཞིག་གིས་བྱས་ཞེས་བཤད་རྒྱུན་ལ་ཡོད་པ་ལྟར་
ཡིན་ནམ་རགས་བཤད་ཀྱི་བཤད་པ་ཡིན་ནམ་དཔྱད་པར་བྱའོ། །རང་ལུགས་
འཐད་ལྡན་ནི། རྒྱུད་ལྟར་རིགས་ལྡན་བཅུ་བ་རྒྱ་མཚོ་རྣམ་རྒྱལ་ལོ་བརྒྱ་དང་
བརྒྱད་ཅུ་རྩ་གཉིས་སུ་ཆོས་བསྟན། འདིའི་དུས་སུ་ཀླ་ཀློ་དར་བར་ཡིན་པར་
ངེས་ལ། རིགས་ལྡན་རྒྱལ་དཀའ་ལོ་ཉིས་བརྒྱ་ཉེར་གཅིག་ཁྲི་ལ་བཞུགས་
པས་རིགས་ལྡན་དེ་གཉིས་ཀྱིས་ལོ་གྲངས་སྡོམ་པས་མེ་མཁའ་རྒྱ་མཚོའི་ལོ་
གྲངས་འབྱུང་བ་ཡིན་པར་གསལ་ཏེ། ཐམས་ཅད་མཁྱེན་པ་ཏཱ་ར་ནཱ་ཐའི་སྟག་
ལུང་དྲིས་ལན་ལས། སྤྱིར་བོད་ཡུལ་འདིར་གྲགས་ཆེ་བ་ལ། ཤམྦྷ་ལའི་ཆོས་
རྒྱལ་རིགས་ལྡན་ཐམས་ཅད་སྐུ་ཚེའི་ཚད་ལོ་རྒྱ་ཕྲག་རེ་རེ་ཡིན་ཞེས་ཟེར་ཞིང༌།
ཞེས་པ་ནས། རང་ལུགས་ལ་ཆོས་རྒྱལ་རིགས་ལྡན་རྣམས་མི་ལོ་བརྒྱ་ཕྲག་རེ་
རི་བཞུགས་བྱ་བ་དེ་ཡང་། སྐུ་ཚེ་ཧྲིལ་པོའི་ཚད་མ་ཡིན། སེང་ཁྲི་ལ་བཞུགས་
ཏེ་ཆོས་སྟོན་པའི་ཚད་ཡིན། དོན་ལ་གདན་ས་མཛད་པའི་ལོ་གྲངས་སུ་གདའ། །
14]



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
རིགས་ལྡན་རྒྱ་མཚོ་རྣམ་རྒྱལ་དང༌ རྒྱལ་དཀའ་ གཉིས་མ་གཏོགས་གཞན་
ཐམས་ཅད་ཁྲི་ཐོག་ཏུ་ལོ་བརྒྱ་ཕྲག་བཞུགས་པ་ཁོ་ན་ཡིན་པས་རགས་པའི་
སྐད་དུ་རིགས་ལྡན་རྣམས་ལོ་བརྒྱ་ཆོས་སྟོན་ཅེས་པའང་མི་འགལ་ཏེ། ཤས་ཆེ་
བ་བརྗོད་པ་ཡིན་པའི་ཕྱིར་རོ། །དཔེར་ན་ཚེ་ལོ་བརྒྱ་པའི་ཚེ་སངས་རྒྱས་
འབྱོན་ཞེས་པ་ཡང༌། དེ་སྐབས་ཀྱི་མི་ཚེ་ལོ་བརྒྱ་ལས་རིང་བ་ཡོད། ཐུང་བ་
ཡང་ཡོད་མོད་ཀྱི། ཕལ་ཆེ་བའི་ཚེ་ཚད་ལོ་བརྒྱ་ཡིན་པ་ལ་བསམ་པ་བཞིན་
དང༌། ཞེས་པ་ནས། དེ་ལ་རིགས་ལྡན་རྒྱ་མཚོ་རྣམ་རྒྱལ་ལོ་བརྒྱ་དང་བརྒྱད་ཅུ་
རྩ་གཉིས་ཆོས་བསྟན། དེ་རྗེས་རྒྱལ་དཀས་ཉིས་བརྒྱ་ཉི་ཤུ་རྩ་གཅིག་ཆོས་
བསྟན་དེ་གཉིས་སྡོམ་པ་ལ་མེ་མཁའ་རྒྱ་མཚོ་སྟེ་ལོ་བཞི་བརྒྱ་དང་གསུམ་སོང་།
དེ་ཡང་ཀུན་མཁྱེན་ཆེན་པོ་ནས་སྐུ་ཚེའི་སྟོད་ལ་རྭ་འབྲོ་རྣམས་ཀྱི་གསུང་འཕྲོས་
སྐྱར་བ་ལས་རང་བཞེད་གསལ་ཁ་མ་མཛད། སྐུ་ཚེའི་སྨད་ལ་རྒྱུད་འགྲེལ་གྱི་
དགོངས་པ་དཔྱད་པ་མཐར་ཕྱིན་པའི་རང་བཞེད་ལ་འདི་ལྟར་མཛད། དེའི་
དབང་དུ་བྱས་ནས་རིགས་ལྡན་རྒྱལ་དཀས་ཆོས་བསྟན་པའི་འཇུག་གི་ཆ་ལ།
དུས་འཁོར་ཞབས་པ་ཆེན་པོས་གསན། ལོ་གྲངས་ཅི་ཙམ་བསྟེན་གྱི་ངེས་པ་
མེད་དེ། རྒྱལ་དཀའ་གདན་སའི་དུས་རྫོགས་མཚམས་ལ་ཐུག་གི་བར་ཤམྦྷ་
ལར་བཞུགས། མེ་མཁའ་རྒྱ་མཚོའི་ལོ་རྫོགས་མཚམས་དེ་ནས་རབ་བྱུང་གི་ལོ་
ཤར་བའི་ནང་དུ། སློབ་དཔོན་དུས་འཁོར་ཞབས་ འཇམ་པའི་ རྡོ་ རྗེས་
འཕགས་ཡུལ་དུ་དུས་འཁོར་གྱི་རྒྱུད་སྤྱན་དྲངས་པ་ཡིན་ནོ། །ཞེས་པ་འདི་ཙམ་
ཡིད་བརྟན་ཐུབ་པར་འདུག་ལགས། ཞེས་གསུངས་ལ། ཀུན་མཁྱེན་ཕྱོགས་
རྒྱལ་བའི་གཞི་ལམ་འབྲས་གསུམ་ངོ་སྤྱོད་ཡང་དག་དོན་གསལ་ལས། རྒྱ་མཚོ་
རྣམ་རྒྱལ་གྱིས་ལོ་བརྒྱ་དང་བརྒྱད་བཅུ་རྩ་གཉིས་དང་། རྒྱལ་དཀས་ལོ་གཉིས་
141



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
བརྒྱ་ཉེར་གཅིག་དུ་ཆོས་བསྟན་པར་བྱེད་རྩིས་ཀྱི་མེ་མཁའ་རྒྱ་མཚོའི་རྒྱུ་མཚན་
ལས་གསལ་ཏེ་ལོགས་སུ་ཤེས་པར་བྱའོ། །ཞེས་པ་ནས། རིགས་ལྡན་རྣམས་
ཀྱི་སྐུ་ཚེའི་ཚད་ལོ་བརྒྱ་བརྒྱར་མཚུངས་པར་ཁ་ཅིག་བཞེད་པ་ནི་མེ་མཁའ་རྒྱ་
མཚོའི་རྒྱུ་མཚན་མ་རྟོགས་པ་ཡིན་ནོ། །ཞེས་གསུངས་སོ། །རིགས་ལྡན་དེ་
གཉིས་ཀྱིས་ཆོས་བསྟན་པའི་ལོ་གྲངས་བྱེད་རྩིས་ཀྱི་མེ་མཁའ་རྒྱ་མཚོའི་རྒྱུ་
མཚན་ལས་གསལ་གསུངས་པ་ནི། རིགས་ལྡན་པདྨ་དཀར་བོས་མཛད་པའི་
དུས་འཁོར་འགྲེལ་ཆེན་དྲི་མེད་འོད་འཇིག་རྟེན་ཁམས་ལས་སུ། འདིར་བྱེད་
པ་ལ་ངེས་པ་ནི་དེ་བཞིན་གཤེགས་པའི་དུས་ནས་ལོ་དྲུག་བརྒྱ་ན་འཇམ་
དཔལ་དུས་སོ། །དེ་ནས་ལོ་བརྒྱད་བརྒྱ་ན་ཀླ་ཀློའི་དུས་་་་་སོ། །ཀླ་ཀློའི་དུས་
དེ་ལས་བརྒྱད་ཅུ་རྩ་གཉིས་ལྷག་པའི་བརྒྱས་དམན་པ་ནི་རྒྱལ་དཀའ་གང་གིས་
ཉུང་ངུའི་བྱེད་པ་རྣམ་པར་སྦྱོང་བ་རིགས་ལྡན་རྒྱལ་དཀའི་དུས་སོ། །ཞེས་དང་།
དེ་གསུམ་ལྷག་པའི་བཞི་བརྒྱ་ལ་བསྲེས་པ་ནི་ཀླ་ཀློའི་ལོར་རབ་ཏུ་འགྱུར་རོ།།
ཀླ་ཀློའི་དབང་པོའི་ལོ་ནི། ལག་པ་གདེངས་ཅན་ཟླ་བས་དམན་པ་བརྒྱད་ཅུ་རྩ་
གཉིས་ལྷག་པའི་བརྒྱ་ཡིས་དམན་པ་ནི་ལག་པ་གདེངས་ཅན་ཟླ་བས་དམན་པ་
སྟེ། ཤམྦྷ་ལའི་ཡུལ་དུ་རིགས་ལྡན་རྒྱལ་དཀའི་དུས་ཀྱི་ལོའོ། །ཞེས་གསུངས་
པ་ལ་སོགས་པ་སྔ་ཕྱི་རྣམས་ལེགས་པར་བསྒྲིགས་ན། དེ་བཞིན་གཤེགས་
པའི་རྩ་རྒྱུད་བསྟན་པའི་དུས་ནས་ལོ་དྲུག་བརྒྱ་ན་རིགས་ལྡན་འཇམ་དཔལ་
གྲགས་པའི་དུས་ཡིན་ཞིང་། དེ་ནས་ལོ་བརྒྱད་བརྒྱ་ན་ཀླ་ཀློ་འབྱུང་ལ། དེ་དང་
རིགས་ལྡན་ཤིན་ཏུ་བཟང་བོ་ཁྲི་ལོ་རྫོགས་པ་དུས་མཉམ་པས་ཀླ་ཀློ་འཇུག་པ་
དང་རིགས་ལྡན་བཅུ་པ་རྒྱ་མཚོ་རྣམ་རྒྱལ་བྱོན་པ་དུས་མཉམ་ལ། རིགས་ལྡན་
བཅུ་གཅིག་པ་རྒྱལ་དཀའི་ལོ་གྲངས་ནི་མེ་མཁའ་རྒྱ་མཚོའི་སྟེང་ནས་ལག་པ་
142



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
གདེངས་ཅན་ཟླ་བས་དམན་པའི་ལྷག་མ་ཡིན་པར་སྔར་དྲངས་མ་ཐག་པའི་
ལུང་གིས་གྲུབ་པས་ལོ་ཉིས་བརྒྱ་ཉེར་གཅིག་ཏུ་བསྙོན་མེད་ལ། དེའི་ཤུགས་
ཀྱིས་ལག་པ་གདེངས་ཅན་ཟླ་བ་ནི། རིགས་ལྡན་རྒྱལ་དཀའི་ཁྲི་ལོ་ཡིན་པར་
འབད་མེད་དུ་གྲུབ་པའོ། ། རིགས་ལྡན་འཇམ་དཔལ་གྲགས་པ་བྱོན་པའི་
དུས་དང་། ཀླ་ཀློའི་ཆོས་ཐོག་མར་དར་བའི་དུས་ནི་དེ་ལྟར་ཡིན་པ་སྔར་དྲངས་
པའི་ལུང་དེ་དག་དང་། དུས་འཁོར་རྩ་རྒྱུད་ལས། ལོ་འདི་ནས་ནི་དྲུག་བརྒྱའི་
ལོར། །དྲང་སྲོང་རྣམས་ནི་སྨིན་དོན་དུ། །མི་བདག་འཇམ་དཔལ་གྲགས་པ་ནི།།
ཤམྦྷ་ལ་ཞེས་བྱ་བར་འབྱུང༌། །ཞེས་དང༌། རྒྱུད་ལས། ལོ་འདི་ནས་ནི་དྲུག་
བརྒྱའི་ལོ་ཡིས་གསལ་བར་མི་བདག་གྲགས་པ་ཤམྦྷ་ལ་ཞེས་བྱ་བར་འབྱུང་།།
དེ་ནས་ཀླུ་ཡི་ལོ་བརྒྱ་རྣམས་ཀྱིས་ངེས་པར་མ་ཁའི་ཡུལ་དུ་ཀླ་ཀློའི་ཆོས་དག་
རབ་ཏུ་འཇུག །ཅེས་དང༌། འགྲེལ་ཆེན་དྲི་མེད་འོད་ལས། དེ་ནས་ཀླུའི་ལོ་
བརྒྱ་རྣམས་ཀྱིས་ཞེས་པ་ནི། གྲགས་པ་མྱ་ངན་ལས་འདས་པ་དེ་ནས་ཀླུ་ཞེས་
པ་ལོ་བརྒྱད་བརྒྱ་ནས་ངེས་པར་ཞེས་པ་ནི་གདོན་མི་ཟ་བར་མ་ཁའི་ཡུལ་དུ་ཀླུ་
ཀློའི་ཆོས་དག་རབ་ཏུ་འཇུག་པར་འགྱུར་ཏེ། ཞེས་གསུངས་པའོ། །དེས་ན་
དུས་འཁོར་ཆོས་འབྱུང་དུ་རིགས་ལྡན་ཉི་མ་གྲགས་ཀྱི་དུས་སུ་ཀླ་ཀློ་འབྱུང་
ཞེས་པ་ལ་དཔྱད་པར་བྱའོ། ། ཀླ་ཀློའི་གནས་ཚད་ནི་རིགས་ལྡན་རྒྱ་མཚོ་རྣམ་
རྒྱལ་ནས་རིགས་ལྡན་དྲག་པོས་ཀླ་ཀློ་འཇོམས་པ་རྫོགས་ཀྱི་བར་ལ་ལོ་སྟོང་
དང་བརྒྱད་རྒྱ་ཡོད་པ་དེ་ཡིན་ཏེ། དུས་ཀྱི་འཁོར་ལོའི་རྒྱུད་ཕྱི་མ་ལས། དེ་ལ་
བཅོ་བརྒྱད་ལོ་ཡིས་རྒྱ་ཕྲག་བསྒྱུར་ཏེ་བརྒྱ་ཡིས་འཕགས་པའི་ཡུལ་གྱི་མ་ཁ་ལ་
སོགས་པར། །ཀླ་ཀློ་རྣམས་ཀྱི་གྲགས་པ་གང་དང་གང་ཞིག་མུན་ཅན་གྱུར་པ་
དེ་རྣམས་བདག་གི་དྲུང་ཕྱུང་སྟེ།། ཞེས་གསུངས་སོ། །དེ་ཡང་བཅོ་བརྒྱད་ལོ་
343



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ
ཡིས་བརྒྱ་ཕྲག་བསྒྱུར་ཏེ་བརྒྱ་ཡིས་ཞེས་པ་ནི་བསྒྱུར་གཞི་བརྒྱ་བཀོད་པ་བཅོ་
བརྒྱུད་ལོ་ཡིས་བསྒྱུར་བའམ། བརྒྱ་ཡིས་ཞེས་པ་བཅོ་བརྒྱད་བརྒྱ་ཡིས་བསྒྱུར་
ཞེས་པ་སྟེ་སྟོང་བརྒྱད་བརྒྱའོ། །དེ་ནས་འཁོར་ལོ་ཅན་གྱི་སྤྲུལ་བའི་དམག་
ཚོགས་ཀྱིས་ཀླ་ཀློ་ཐམས་ཅད་བཅོམ་སྟེ། ཡང་དག་པའི་ལམ་ལ་བཀོད་ནས་
མཐར་སྤྲུལ་བ་བསྡུ་བར་འགྱུར་རོ། དེ་དུས་སུ་རྫོགས་ལྡན་གྱི་དུས་ སུ་གྱུར་
ཞིང་འཁོར་ལོ་ཅན་གྱི་སྲས་ཚངས་པ་དང༌། ལྷ་དབང་གཉིས་དང་། ལྷ་དབང་
གི་རྒྱུད་ལ་འོད་སྲུངས་སོགས་བྱུང་སྟེ། ས་དུམ་བུ་བཅུ་གཉིས་རྣམས་སུ་འཁོར་
ཞིང་། དུམ་བུ་སོ་སོའི་ལོ་གྲངས་སྡོམ་ན་ལོ་ཉི་ཁྲི་ཅིག་སྟོང་དྲུག་བརྒྱའི་བར་ཏུ་
ཆོས་མིན་ཀླ་ཀློའི་ཆོས་ཉམས་ཤིང་ཡང་དག་པའི་ལམ་དར་བར་མཛད་དོ། །
སྐབས་འདིར་ཀོང་སྤྲུལ་ཡོན་ཏན་རྒྱ་མཚོའི་ཤེས་བྱ་ཀུན་ཁྱབ་ལས། སངས་
རྒྱས་བསྟན་པའི་དུས་བཞི། མི་བདག་འཁོར་ལོ་ཅན་གྱི་དུས་བཞི། འཇིག་
རྟེན་སྲིད་པའི་དུས་བཞི། གཟའ་རྣམས་སྟོང་བར་འཇུག་པའི་དུས་བཞི་ཞེས་པ་
ནས་དང་པོ་རྒྱལ་བསྟན་ལྔ་བརྒྱ་ཕྲག་བཅུའི་དབང་དུ་བྱས་པའི་དང་པོ་འབྲས་
བུའི་དུས་གསུམ་རྫོགས་ལྡན། གཉིས་པ་སྒྲུབ་པའི་དུས་གསུམ་གསུམ་ལྡན།
གསུམ་པ་ལུང་གི་དུས་གསུམ་གཉིས་ལྡན། བཞི་བ་རྟགས་ཙམ་འཛིན་པའི་
དུས་རྩོད་ལྡན་སོགས་ཡིན་པར་གསུངས་སོ། །
༈ དོན་དམ་པ་སྟོན་པའི་སྐབས་ཁུ་བ་དང་ཟླ་བ་ཞེས་པའི་དོན་ཝཾ་ཡིག་
སྟེ་རྡོ་རྗེ་ཐབས་བདེ་བ་ཆེན་པོའོ། །རྡུལ་དང་ཉི་མ་ཞེས་པའི་དོན་ནི་ཨེ་ཡིག་སྟེ་
པད་མ་ཤེས་རབ་སྟོང་བ་ཉིད་དོ། །རྡོ་རྗེ་དང་པད་མ་འདི་གཅིག་པ་ཉིད་ནི་རྡོ་
རྗེ་སེམས་དཔའོ། །དོན་དམ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་པའི་ངེས་
ཚིག་ནི། སྤྲོས་པ་ཐམས་ཅད་ཉེ་བར་ཞི་བའི་ཡེ་ཤེས་ཡིན་པས་ཤེས་རབ་དང༌།
144



བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བ།
ཆོས་ཐམས་ཅད་ཀྱི་གནས་ལུགས་མཐར་ཐུག་པ་ཡིན་པས་ཕ་རོལ་ཏུ་ཕྱིན་པ་
ཡིན་ཞེས་སྔོན་མེད་ལེགས་བཤད་ལས་གསུངས་སོ། ། སྨྲས་པ།
མདོ་རྒྱུད་ཟབ་མོའི་དགོངས་དོན་ལྷ་ལམ་ལ། །
མཐར་བསྒྲོད་པའི་ཟབ་གསལ་བློ་གྲོས་ཀྱི། །
གཤོག་རྩལ་རབ་ཏུ་རྒྱས་པའི་མཁྱེན་མངའ་བ། །
རྒྱ་བོད་མཁས་གྲུབ་པད་དཀར་ཚར་དུ་དངར། །
རྫོགས་ལྡན་ལ་སོགས་དུས་བཞིའི་རྣམ་བཞག་ཚུལ། །
རིགས་ལྡན་པད་དཀར་རྟོན་པ་བཞི་ལྡན་སོགས། །
སེམས་དཔའ་རྣམས་ཀྱི་བཞེད་པ་ཇི་བཞིན་དུ། །
ཕྱོགས་མེད་རིས་མེད་ཚངས་པའི་ཐིག་འདི་བཏབ། །
འདིར་སྨྲས་དགེ་བས་མཁའ་མཉམ་ལུས་ཅན་ཀུན། །
གསུམ་ལྡན་མར་བཅད་སྐྱོན་རྣམས་ལེགས་བསལ་བའི། །
རྫོགས་ལྡན་ལུང་རྟོགས་བསྟན་ལ་རབ་ཞུགས་ཏེ། །
བྲལ་འབྲས་ཆོས་སྐུ་རང་མདངས་མངོན་གྱུར་ཤོག །
ཅེས་བཀའ་བསྡུ་བཞི་བའི་ཟུར་མཆན་ཉིན་བྱེད་སྣང་བའི་རྒྱན་འདི་ནི་
ཆོས་མེད་སྤྲང་འཁྱམས་པ་ངག་དབང་དངོས་གྲུབ་དཔལ་གྱིས་ངེས་དོན་རྟག་
བརྟན་བཤད་སྒྲུབ་འཕེལ་རྒྱས་དགོན་རྨད་བྱུང་ཐོས་བསམ་གླིང་དུ་སྦྱར་་་
བའོ།། །། སརྦ་མངྒ་ལཾ།
145



ནོར་བཅོས་རེའུ་མིག
༄༅། །ཀུན་མཁྱེན་དགོངས་རྒྱན་དེབ་ཕྲེང་དང་པོའི་ནོར་བཅོས་རེའུ་མིག །
ཤོག་གྲངས། | ཕྲེང་། | ནོར། །
(
༠ ༥ དེ་ཡི་བཅུ་ཆ་ནི།
༦ དེ་ཡི་བཞི་ཆུ།
དབུ་མ་སྣང་བ།
དབུ་མ་སྣང་བའི།
དེ་ཡི་བཅུ་ཆ་ནི།
དེ་ཡི་བཞི་ཆ། །
དབུ་མ་བདེན་གཉིས།
དབུ་མ་བདེན་གཉིས་ཀྱི།
{ རྐང་བ། །
ཡིན་ཏེ།
༥༥
ཤོ་ལོ་ཀ
རི་ཆོས་ལས།
}
ཡིན་དེ།
དེ་ཉིད་ལས།
༡༡ | མཐོང་བ།
༡༥ བཞི་ལྷ། །
༡༩ ་ བཅོན་ལྡན།
དུ་ཤེས།
བཞི་བྱུང་།
༼༩༡
མཐོ་བ།
བཞིའི་ལྷ།
བཅོམ་ལྡན།
འདུ་ཤེས།
གསུམ་བྱུང༌།
༡༡༤
༡༢༨
།
147



དེབ་ཕྲེང་གསུམ་པ།
=
-
-
-
-
-
-
-
༡(4.
༡༨༠
༡༨༦་
ཀུན་མཁྱེན་དགོངས་རྒྱན།
༡༣༢༡༧ རྣམས། ། རྣམ། །
༡༣༨༩ ཆོས་རྣམ་འབྱེད། ཆོས་ཀྱི་ཤན་འབྱེད། །
༡༤༩ ༡༤ དེས་ནི། ། དཔེ་ནི།
འགོད་འདུག་ བཀོད་འདུག
བསྟན་ན། ། བསྟན་ནོ།
དཔེའི། དཔེས། །
༡༩༡ [༩ གཉིས་བྱུང་། གསུམ་བྱུང་།
༡༦ ། སྟོང་གི་འགྱུ་བ། སྟོང་དྲུག་བརྒྱའི་འགྱུ་བ།
༢༦༣ ༡༧ དབུ་མའི་མཚན་ཉིད། དབུ་མ་པའི་མཚན་ཉིད། །
༢༦༩༧ མཚན་ཉིད་ཀྱི་སྟོང་། མཚན་ཉིད་ཀྱིས་སྟོང་། །
༄༅། །ཀུན་མཁྱེན་དགོངས་རྒྱན་དེབ་ཕྲེང་དང་པོའི་ཆད་ཐོའི་རེའུ་མིག །
གྲངས། ཕྲེང༌། ཆད་འཚམས་དང་ཆད་ཐོ།
༤༣༤ གནས༼པ༑མི།
༡༤ ༨ ༨ ༼ཚན་དོ་དང་ཉེ་བའི་ཚན་དོ་ཧ།དུར་ཁྲོད་དང་།
༡༤༨ [ ༡༦ | ཞེས་༼སོགས༽གསུངས། །
༢༠༢
148



༢༠༢
༢༠༦
༢༢༡
འདི་དེ་
༣
༡༣
༡༧
ཡར་ཆེར་
ལ་ཡོད།
ནོར་བཅོས་རེའུ་མིག།
བཞིན༼དུ་ལེགས།
བདེན་པ་དང་དོན་དམ་བདེན་པ། །
འཇུག་ཅནག༼ང་གཱའི་ཀླུང་གི་ནི། །རྡུལ་ལས་འདས་པའི་
སངས་རྒྱས་ཀྱི། །ཆོས་རྣམས་ཀུན་དང་ལྡན་པ་ཉིད། །ཅེས་
སོགས་སྙིང་པོའི་མདོ་བཅུ་དང་ངེས་དོན་མདོ་བཅུ་ལ་སོགས་པ་
རྫོགས་ལྡན་གྱི་ཆོས་གཞན་ལས་ཀྱང་དོན་དམ་རྟོགས་པ་
ཡི་ཡོན་ཏན་བགྲང་ཡས་གསུངས། །
ཅི། ༼སྤང་བྱའི་གློ་བུར་དྲི་མརྣམས་ཀྱང་སྤོང་བྱེད་གཉེན་པོ་
ཡིན་ནམ་ཅི། གཤེད་མ་རྣམས་ཀྱང་གཉེན་གྱི་མཆོག་ཏུ་གྱུར་བ་
ཡིན་ནམ་ཅི། བདུད་རིགས་ཐམས་ཅད་ཐར་བའི་ལམ་བཟང་
སྟོན་པའི་བླ་མ་ཡིན་ནམ་ཅི་སྡིག་
གསལ་བར༼སྟོན་པའི་ལུང་ཟབ་མོ་སྟོང་ཕྲག་མང་པོ་འདའ་བ་
དེ་རྣམས་དགྲ་བཅོམ་ཆེན་པོ་དང་མཚུངས་པར་གདའ་བས་
དེའི་ལུང་བཞིན་བསྡུས་པའོ། །ཕྱིའི་བསྡུས་པརྣམས་ཀྱིས་ཀྱང་
དེ་བཞིན་དུ་མཛད་པར་ཞུ་ཞིང་།
༥༥
འདི་སྔོན་
བཀྲམ་
༢༣༥
༡༨
འདི་ཡང་
149



ཀུན་མཁྱེན་དགོངས་རྒྱན།
དེབ་ཕྲེང་གསུམ་པ།
ཀུན་མཁྱེན་དགོངས་རྒྱན་དེབ་ཕྲེང་གཉིས་པའི་ནོར་བཅོས་རེའུ་མིག
སྣ།
ནོར། །
རབ་བྱུང་བཅུ་དྲུག་པའི་སྐབས་རྣམས་སུ་རབ་གནས་ཞེས་པ་ནོར།
བཅོས།
། རབ་རྒྱལ་ཞེས་པའོ། །
150



པར་བྱང་སྨོན་ཚིག
པར་བྱང་སྨོན་ཚིག་
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང༌། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྱུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེས་པ་འདི་ནི་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བསྟན་འཛིན་རྒྱ་
མཚོས་སྦྱར་བའོ། །
151



...
.
.
17
.75% 1.
19%9F%
李源等蒸達,就很容
器学文化,“致爱时大堪布器
器蒂聽證沙弥谭奖, 在聲器,
的确实装”
露轮六年之久
从此,在關来学殺蟲燃等,鹤群藝觀
時,
被
誉等等的名頭,
容變身" 学還是帮《亲的破器,穩
禽设、潭经验 ,等著,
機学發,繼调速流露。
游论器,攝盐和避您得意家学堂】徐
授了了博士学位,讓了繁多现業
传志等篷布,



，
*
#
*
：
;
ཨ་སྐྱོང་དགོན་ངེས་དོར་རྟག་བརྟན་བཤད་སྒྲུབ་འཕེལ་རྒྱས་གློགི་
༤:༣༢ གྲྭ་རྨད་བྱུང་ཐོས་བསམ་གླིང་གིས་པར་བསྐྲུན་ཞུས།
1 $BN 962 - , 5 - 79?-?
153
(}{2-རྨ45(3-7f63.，
gt#$$6225099g#>
：
, (]rr
